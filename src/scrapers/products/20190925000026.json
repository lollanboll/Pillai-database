{
    "bipacksedel": {},
    "produktresume": {
        "tradename": "Bimatoprost/Timolol Zentiva 0,3 mg/ml + 5 mg/ml ögondroppar, lösning",
        "composition": "En ml lösning innehåller 0,3 mg bimatoprost och 5 mg timolol (i form av 6,8 mg timololmaleat). Hjälpämnen med känd effekt Varje ml lösning innehåller 0,05 mg bensalkoniumklorid.Varje ml lösning innehåller 0,95 mg fosfater.För fullständig förteckning över hjälpämnen, se avsnitt 6.1.",
        "product-form": "Ögondroppar, lösning.Praktiskt taget klar lösning, praktiskt taget fritt från partiklar.Färglös till svagt gul lösning.Lösningens pH är 6,5 till 7,8, osmolaliteten är 260 till 320 mOsmol/kg.",
        "clinical": "4.1 Terapeutiska indikationer Reduktion av intraokulärt tryck hos vuxna patienter med glaukom med öppen kammarvinkel eller okulär hypertension, som inte svarar tillräckligt på topikala betablockerare eller prostaglandinanaloger. 4.2 Dosering och administreringssätt Dosering Rekommenderad dosering hos vuxna (inklusive äldre) Rekommenderad dos är en droppe Bimatoprost/Timolol Zentiva i det (de) angripna ögat (ögonen) en gång dagligen, administrerat antingen på morgonen eller på kvällen. Det ska administreras vid samma tidpunkt varje dag.Data i befintlig litteratur för läkemedel innehållande bimatoprost/timolol tyder på att den intraokulära trycksänkande effekten kan vara högre vid administrering på kvällen än på morgonen. När man överväger om administrering ska ske på morgonen eller på kvällen bör dock sannolikheten för patientens följsamhet övervägas (se avsnitt 5.1).Vid glömd dos ska behandlingen fortsätta med nästa dos som planerat. Dosen ska inte överstiga en droppe dagligen i det (de) angripna ögat (ögonen). Nedsatt njur- och leverfunktion Bimatoprost/timolol har inte studerats hos patienter med nedsatt lever- eller njurfunktion. Därför bör försiktighet iakttas vid behandling av dessa patienter. Pediatrisk population Säkerhet och effekt för bimatoprost/timolol för barn i åldern 0 till 18 år har inte fastställts. Inga data finns tillgängliga. Administreringssätt Vid samtidig användning av flera topikala ögonprodukter skall var och en av produkterna administreras med minst 5 minuters mellanrum.Genom att använda nasolakrimal ocklusion eller hålla ögonlocken slutna under 2 minuter minskas den systemiska absorptionen. Detta kan leda till minskade systemiska biverkningar och ökad lokal aktivitet. 4.3 Kontraindikationer Överkänslighet mot de aktiva substanserna eller mot något hjälpämne som anges i avsnitt 6.1. Reaktiv luftvägssjukdom, inklusive bronkialastma eller tidigare bronkialastma, svår kronisk obstruktiv lungsjukdom. Sinusbradykardi, sjuk sinusknuta, sinoatriellt block, AV-block grad II eller III som inte kontrolleras med pacemaker, symtomgivande hjärtsvikt, kardiogen chock. 4.4 Varningar och försiktighetsmått Liksom andra ögonläkemedel för lokalt bruk kan de aktiva substanserna (timolol/bimatoprost) i Bimatoprost/Timolol Zentiva absorberas systemiskt. Någon ökad systemisk absorption av de enskilda aktiva substanserna har inte observerats. Till följd av den betaadrenerga komponenten, timolol, kan samma typer av kardiovaskulära, pulmonella och övriga biverkningar som ses med systemiska betablockerare förekomma. Förekomsten av systemiska biverkningar är lägre vid lokal oftalmisk administrering än vid systemisk administrering. För reduktion av den systemiska absorptionen, se avsnitt 4.2. Hjärtrubbningar Patienter med kardiovaskulära sjukdomar (t.ex. kranskärlssjukdom, Prinzmetals angina och hjärtsvikt) som får trycksänkande behandling med betablockerare bör bedömas kritiskt och behandling med andra aktiva substanser bör övervägas. Patienter med hjärtsjukdomar bör övervakas efter tecken på försämring av dessa sjukdomar samt biverkningar.På grund av den negativa effekten på överledningstiden, bör betablockerare endast ges med försiktighet till patienter med hjärtblock av första graden. Kärlrubbningar Patienter med allvarliga störningar/rubbningar i den perifera cirkulationen (d.v.s. allvarliga former av Raynauds sjukdom eller Raynauds syndrom) bör behandlas med försiktighet. Respiratoriska rubbningar Symtom från lungor, inklusive dödsfall som följd av bronkospasm hos astmapatienter, har rapporterats efter administrering av vissa oftalmiska betablockerare.Bimatoprost/Timolol Zentiva bör användas med försiktighet hos patienter med mild/måttlig kronisk obstruktiv lungsjukdom (KOL) och endast om den potentiella nyttan överväger den potentiella risken. Endokrina rubbningar Betablockerare bör ges med försiktighet till patienter med spontan hypoglykemi och patienter med instabil diabetes då betablockerare kan dölja tecken och symtom på akut hypoglykemi.Betablockerare kan också dölja tecken på hypertyreoidism. Korneasjukdomar Oftalmiska betablockerare kan orsaka torra ögon. Patienter med korneasjukdomar bör behandlas med försiktighet. Andra betablockerande medel Effekten på det intraokulära trycket eller de kända effekterna av systemisk betablockad kan bli potentierade om timolol ges till patienter som redan får ett systemiskt betablockerande medel. Man bör noga observera hur dessa patienter svarar på behandlingen. Användning av två lokala betaadrenergblockerande medel rekommenderas inte (se avsnitt 4.5). Anafylaktiska reaktioner Vid behandling med betablockerare kan patienter som tidigare uppvisat atopi eller allvarliga anafylaktiska reaktioner på en mängd allergener reagera mer kraftigt på upprepad exponering för sådana allergener och svara dåligt på den normala adrenalindos som används för att behandla anafylaktiska reaktioner. Koroidalavlossning Koroidalavlossning har rapporterats i samband med administrering av behandling som hämmar produktionen av kammarvatten (t.ex. timolol, acetazolamid) efter filtrationskirurgi. Anestesi vid kirurgiska ingrepp Betablockerande oftalmologiska beredningar kan blockera effekten av systemiska betaadrenerga agonister, t.ex. adrenalin. Anestesiläkaren bör informeras om att patienten får timolol. Effekter på leverfunktion Bimatoprost hade ingen oönskad effekt på leverfunktionen sett över 24 månader hos patienter med tidigare lätt nedsatt leverfunktion eller onormala ALAT-, ASAT- och/eller bilirubinvärden vid baslinjen. Okulärt administrerat timolol har inga kända oönskade effekter på leverfunktionen. Okulära effekter Innan behandlingen inleds bör patienterna upplysas om risken för ögonfranstillväxt, mörkfärgning av ögonlocken eller periokulär hud och ökad brun irispigmentering, eftersom dessa förändringar har iakttagits under behandling med bimatoprost och bimatoprost/timolol. Ökad irispigmentering är troligtvis bestående och kan leda till skillnader i utseendet mellan ögonen när endast ett öga behandlas. Efter avslutad behandling med bimatoprost/timolol kan irispigmentering vara bestående. Efter 12 månaders behandling med bimatoprost/timolol var incidensen för irispigmentering 0,2 %. Efter 12 månaders behandling med ögondroppar med enbart bimatoprost var incidensen 1,5 % och ökade inte under 3 års behandling. Den ändrade pigmenteringen beror på ett ökat melanininnehåll i melanocyterna snarare än en ökning av antalet melanocyter. De långsiktiga effekterna av en ökad irispigmentering är inte kända. Det kan dröja flera månader eller år innan de färgförändringar i iris som har setts vid oftalmisk administrering av bimatoprost blir märkbara. Varken nevi eller fräknar på iris verkar påverkas av behandlingen. Periorbital vävnadspigmentering har rapporterats vara reversibel hos vissa patienter.Makulaödem, inklusive cystiskt makulaödem har rapporterats med bimatoprost/timolol. Bimatoprost/Timolol Zentiva ska därför användas med försiktighet hos afaka patienter, pseudoafaka patienter med en bakre kapselruptur och patienter med kända riskfaktorer för makulaödem (t.ex. intraokulär kirurgi, retinal venocklusion, okulär inflammatorisk sjukdom eller diabetesretinopati). Bimatoprost/Timolol Zentiva bör användas med försiktighet hos patienter med aktiv intraokulär inflammation (t.ex. uveit) eftersom inflammationen kan förvärras. Effekter på huden Det finns en risk för att hårväxt ska uppträda på områden där Bimatoprost/Timolol Zentiva-lösningen kommer i kontakt med hudytan vid upprepade tillfällen. Det är därför viktigt att applicera Bimatoprost/Timolol Zentiva enligt instruktionerna och att undvika att läkemedlet rinner ned på kinden eller andra hudområden. Hjälpämnen Bensalkoniumklorid Detta läkemedel innehåller 0,15 mg bensalkoniumklorid i varje 3 ml lösning, vilket motsvarar 0,05 mg/ml.Bensalkoniumklorid har rapporterats orsaka ögonirritation, symtom på torra ögon och kan påverka tårfilmen och hornhinnans yta. Ska användas med försiktighet hos patienter med torra ögon och hos patienter med skadad hornhinna. Patienterna ska övervakas vid långvarig användning. Bensalkoniumklorid kan absorberas av mjuka kontaktlinser och kan missfärga kontaktlinserna. Kontaktlinserna bör avlägsnas innan läkemedlet används och får sättas in igen efter 15 minuter. Fosfater Detta läkemedel innehåller 2,85 mg fosfater i varje 3 ml lösning, vilket motsvarar 0,95 mg/ml. Övriga tillstånd Bimatoprost/timolol har inte studerats hos patienter med inflammatoriska tillstånd i ögat, neovaskulära, inflammatoriska, glaukom med stängd kammarvinkel, kongenitalt glaukom eller trångvinkelglaukom.I studier av bimatoprost 0,3 mg/ml hos patienter med glaukom eller okulär hypertension har det visats att dess sänkande effekt på det intraokulära trycket kan minska om ögat exponeras för mer än 1 dos bimatoprost per dag. Patienter som använder Bimatoprost/Timolol Zentiva tillsammans med andra prostaglandinanaloger bör övervakas med avseende på förändringar i det intraokulära trycket. 4.5 Interaktioner med andra läkemedel och övriga interaktioner Inga specifika interaktionsstudier har utförts med den aktuella kombinationen av bimatoprost/timolol.Det finns risk för additiva effekter som ger hypotoni och/eller uttalad bradykardi när lösning innehållande oftalmiska betablockerare ges samtidigt som orala kalciumantagonister, guanetidin, betaadrenerg-blockerande medel, parasympatomimetika, antiarytmika (inklusive amiodaron) och digitalisglykosider.Potentierad systemisk betablockad (t.ex. sänkt hjärtfrekvens, depression) har rapporterats vid kombinerad behandling med CYP2D6-hämmare (t.ex. kinidin, fluoxetin, paroxetin) och timolol.Mydriasis till följd av samtidig användning av oftalmiska betablockerare och adrenalin (epinefrin) har rapporterats i enstaka fall. 4.6 Graviditet och amning Graviditet Det finns inga adekvata data från användning av den aktuella kombinationen bimatoprost/timolol i gravida kvinnor. Bimatoprost/Timolol Zentiva bör inte användas under graviditet om det inte är absolut nödvändigt. För reduktion av den systemiska absorptionen, se avsnitt 4.2. Bimatoprost Adekvata kliniska data från behandling av gravida kvinnor saknas. Djurstudier har visat reproduktionstoxikologiska effekter när höga toxiska doser gavs till moderdjuret (se avsnitt 5.3). Timolol I epidemiologiska studier sågs inga missbildande effekter men man såg en risk för intrauterin tillväxthämning när betablockerare administrerades oralt. Dessutom har tecken och symtom på betablockad (t.ex. bradykardi, hypotoni, andnöd och hypoglykemi) observerats hos det nyfödda barnet när betablockerare administrerats fram till förlossningen. Om Bimatoprost/Timolol Zentiva ges fram till förlossningen bör det nyfödda barnet noga övervakas under dess första dagar i livet. Djurstudier med timolol har visat reproduktionstoxikologiska effekter i doser som är signifikant högre än de doser som används kliniskt (se avsnitt 5.3). Amning Timolol Betablockerare passerar över i bröstmjölk. Vid de terapeutiska doser av timolol som finns i ögondroppar är det dock inte troligt att tillräckligt stora mängder skulle förekomma i bröstmjölken för att ge kliniska symtom på betablockad hos det ammade barnet. För att minska den systemiska absorptionen, se avsnitt 4.2. Bimatoprost Det är okänt om bimatoprost passerar över i human bröstmjölk, men det utsöndras i bröstmjölk hos råtta. Bimatoprost/Timolol Zentiva skall inte användas av kvinnor som ammar. Fertilitet Det finns inga uppgifter om vilken effekt bimatoprost/timolol har på fertilitet hos människor. 4.7 Effekter på förmågan att framföra fordon och använda maskiner Bimatoprost/timolol har en försumbar effekt på förmågan att framföra fordon och använda maskiner. Liksom vid all behandling med ögonläkemedel bör patienten, om det uppstår tillfällig dimsyn vid instillation, vänta tills synen klarnar innan han eller hon kör eller använder maskiner. 4.8 Biverkningar Sammanfattning av säkerhetsprofilen De biverkningar som har observerats i kliniska studier med bimatoprost/timolol var begränsade till de som tidigare rapporterats för någon av de två aktiva substanserna bimatoprost och timolol. Inga nya biverkningar specifika för bimatoprost/timolol har observerats i kliniska studier. Majoriteten av de biverkningar som rapporterats i kliniska studier med bimatoprost/timolol var okulära, milda i svårighetsgrad och inga var allvarliga. Baserat på 12 månaders kliniska data, var de vanligaste rapporterade biverkningarna konjunktival hyperemi (mestadels skönjbar till mild och bedömd att vara av icke-inflammatorisk natur) hos ca 26 % av patienterna och orsakade utsättning hos 1,5 % av patienterna. Tabell över biverkningar Tabell 1 presenterar de biverkningar som har rapporterats vid kliniska studier med samtliga beredningar (flerdos- och engångsdos) av bimatoprost/timolol (inom varje frekvensgrupp presenteras biverkningarna i minskande allvarlighetsgrad) eller efter godkännandet för försäljning. Frekvensen för de möjliga biverkningarna i listan definieras enligt följande konvention: Mycket vanliga ≥ 1/10 Vanliga ≥ 1/100 till < 1/10 Mindre vanliga ≥ 1/1 000 till < 1/100 Sällsynta ≥ 1/10 000 till < 1/1 000 Mycket sällsynta < 1/10 000 Ingen känd frekvens Frekvens kan inte beräknas från tillgängliga data. Tabell 1 Organsystemklass Frekvens Biverkning Immunsystemet Ingen känd frekvens överkänslighetsreaktioner inklusive tecken eller symtom på allergisk dermatit, angioödem, ögonallergi Psykiska störningar Ingen känd frekvens sömnlöshet2, mardrömmar2 Centrala och perifera nervsystemet Vanliga huvudvärk Ingen känd frekvens smakrubbningar2, yrsel Ögon Mycket vanliga konjunktival hyperemi Vanliga punktat keratit, korneal erosion2, brännande känsla2, konjunktival irritation1, ögonklåda, stickande känsla i ögat2, ”främmande kropp”-känsla, torra ögon, erytem i ögonlocket, ögonsmärta, fotofobi, ögonsekretion, synstörningar2, ögonlocksklåda, försämrad synskärpa2, blefarit2, ögonlocksödem, ögonirritation, ökad tårbildning, tillväxt av ögonfransar. Mindre vanliga irit2 , konjunktivalt ödem2, ögonlockssmärtor2, onormal känsla i ögat1, astenopi, trichiasis2, hyperpigmentering av iris2, periorbitala och ögonlocksförändringar förknippade med periorbital fettatrofi och stramande hud vilket leder till djupare ögonlocksfåra, ögonlocksptos, enoftalmus, lagoftalmi och ögonlocksretraktion1,2, missfärgning av ögonfransar (mörkare färg)1. Ingen känd frekvens cystiskt makulaödem2, ögonsvullnad, dimsyn2, obehag i ögat Hjärtat Ingen känd frekvens bradykardi Blodkärl Ingen känd frekvens hypertension Andningsvägar, bröstkorg och mediastinum Vanliga rinit2 Mindre vanliga dyspné Ingen känd frekvens bronkospasm (huvudsakligen hos patienter med underliggande bronkospastisk sjukdom)2, astma Hud och subkutan vävnad Vanliga ögonlockspigmentering2, hirsutism2, hudhyperpigmentering (periokulär) Ingen känd frekvens alopeci, missfärgning av huden (periokulärt) Allmänna symtom och/eller symtom vid administreringsstället Ingen känd frekvens trötthet 1biverkningar har endast observerats med bimatoprost/timolol som endosberedning 2biverkningar har endast observerats med bimatoprost/timolol som flerdosberedning Liksom andra lokalt applicerade oftalmiska läkemedel, absorberas bimatoprost/timolol i den systemiska cirkulationen. Denna absorption av timolol kan orsaka liknande biverkningar som ses med systemiska betablockerande medel. Förekomsten av systemiska biverkningar är lägre vid lokal oftalmisk administrering än vid systemisk administrering. För reduktion av den systemiska absorptionen, se avsnitt 4.2.Ytterligare biverkningar som har setts med någon av de aktiva substanserna (bimatoprost eller timolol), och som möjligen kan uppstå även med detta läkemedel anges nedan i tabell 2: Tabell 2 Organsystemklass Biverkning Immunsystemet systemiska allergiska reaktioner inklusive anafylaxi1 Metabolism och nutrition hypoglykemi1 Psykiska störningar depression1, minnesförlust1, hallucination1 Centrala och perifera nervsystemet synkopé1, cerebrovaskulära komplikationer1, förvärrade tecken och symtom på myastenia gravis1, parestesier1, cerebral ischaemi1 Ögon nedsatt kornealsensibilitet1, diplopi1, ptos1, koroidalavlossning efter filtrationskirurgi (se avsnitt 4.4)1, keratit1, blefarospasm2, näthinneblödning2, uveit2, Hjärtat atrioventrikulärt block1, hjärtstillestånd1, arytmier1, hjärtsvikt1, kongestiv hjärtsvikt1, bröstsmärtor1, hjärtklappning1, ödem1 Blodkärl hypotoni1, Raynauds fenomen1, kalla händer och fötter1 Andningsvägar, bröstkorg och mediastinum förvärrad astma2, förvärrad KOL2, hosta1 Magtarmkanalen illamående1,2, diarré1, dyspepsi1, muntorrhet1, smärta i buken1, kräkningar1 Hud och subkutan vävnad psoriasisliknande hudutslag1 eller försämring av psoriasis1, hudutslag1 Muskuloskeletala systemet och bindväv myalgi1 Reproduktionsorgan och bröstkörtel sexuell dysfunktion1, nedsatt libido1 Allmänna symtom och/eller symtom vid administreringsstället asteni1,2 Undersökningar onormalt leverfunktionstest (LFT)2 1 biverkningar har observerats med timolol 2 biverkningar har observerats med bimatoprost Rapporterade biverkningar med ögondroppar innehållande fosfat Förkalkning av hornhinnan i samband med användning av ögondroppar som innehåller fosfat har i mycket sällsynta fall rapporterats hos ett antal patienter med signifikant skadade hornhinnor. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning tillLäkemedelsverketBox 26751 03 Uppsala Webbplats: www.lakemedelsverket.se 4.9 Överdosering Det är inte troligt att topikal överdosering med Bimatoprost/Timolol Zentivainträffar eller är associerad med toxicitet. Bimatoprost Om Bimatoprost/Timolol Zentiva förtärs av misstag kan följande information vara till nytta: studier av två veckors peroral behandling med bimatoprostdoser upp till 100 mg/kg/dag hos mus och råtta visade ingen toxicitet. Denna dos uttryckt som mg/m2 är åtminstone 70 gånger högre än ett oavsiktligt intag av en flaska bimatoprost/timolol till ett barn på 10 kg. Timolol Symtom på systemisk timololöverdosering inkluderar: bradykardi, hypotoni, bronkospasm, huvudvärk, yrsel, andfåddhet och hjärtstillestånd. En studie med patienter som hade njursvikt visade att timolol inte är lätt dialyserbart.Om överdosering inträffar, bör behandlingen vara symtomatisk och stödjande.",
        "pharmacological": "5.1 Farmakodynamiska egenskaper Farmakoterapeutisk grupp: Medel vid ögonsjukdomar, beta-receptorblockerande medel, ATC-kod: S01ED51 Verkningsmekanism Bimatoprost/Timolol Zentiva består av två aktiva substanser: bimatoprost och timolol. Dessa två komponenter sänker det förhöjda intraokulära trycket med kompletterande verkningsmekanismer och den kombinerande effekten ger ytterligare sänkning av det intraokulära trycket jämfört med om substanserna administreras för sig. Bimatoprost/timolol har en snabbt insättande effekt. Bimatoprost är en potent okulärt trycksänkande aktiv substans. Det är en syntetisk prostamid, som är strukturellt relaterad till prostaglandin F2α (PGF2α) som inte verkar via någon känd prostaglandinreceptor. Bimatoprost härmar selektivt effekterna av nyligen upptäckta biosyntetiserade substanser kallade prostamider. Prostamidreceptorn har emellertid inte strukturellt identifierats ännu. Den verkningsmekanism genom vilken bimatoprost sänker det intraokulära trycket hos människa är att öka utflödet av kammarvatten genom trabekelverket och förbättra uveoskleralt utflöde. Timolol är en beta1- och beta2-icke-selektiv adrenerg receptorblockerare som inte har någon signifikant egen sympatomimetisk, direkt myokarddepressiv eller lokalanestetisk (membranstabiliserande) effekt. Timolol sänker det intraokulära trycket genom att reducera produktionen av kammarvatten. Den exakta verkningsmekanismen är inte klarlagd, men hämning av den ökade cykliska AMP-syntesen orsakad av endogen beta-adrenerg stimulering är sannolik. Klinisk effekt och säkerhet Bimatoprost/timolols sänkande effekt på det intraokulära trycket är inte sämre än den effekt som uppnås av kombinationsbehandling med bimatoprost (1 gång dagligen) och timolol (2 gånger dagligen).Data i befintlig litteratur för bimatoprost/timolol tyder på att den intraokulära trycksänkande effekten kan vara högre vid administrering på kvällen än på morgonen. När man överväger om administrering ska ske på morgonen eller på kvällen bör dock sannolikheten för patientens följsamhet övervägas. Pediatrisk population Säkerhet och effekt för bimatoprost/timolol för barn i åldern 0 till 18 år har inte fastställts. 5.2 Farmakokinetiska egenskaper Läkemedlet Bimatoprost/Timolol Zentiva Plasmakoncentrationer av bimatoprost och timolol bestämdes i en crossover-studie där monoterapi jämfördes med bimatoprost/timolol hos friska försökspersoner. Systemisk absorption av de enskilda substanserna var minimal och påverkades inte av en samtidig administrering i en gemensam formulering.I två 12 månaders studier där den systemiska absorptionen mättes sågs ingen ackumulering av någon av de enskilda komponenterna. Bimatoprost Bimatoprost penetrerar humankornea samt sclera väl in vitro. Efter okulär administrering är systemexponeringen för bimatoprost mycket låg utan någon ackumulering med tiden. Efter okulär administrering en gång om dagen av en droppe 0,03 % bimatoprost i båda ögonen under två veckornåddes blodkoncentrationens maximum inom 10 minuter efter dosering och sjönk under detektionsgränsen (0,025 ng/ml) inom 1,5 timmar efter dosering. Medelvärdena av Cmax och AUC0-24tim var likartade dag 7 och 14 med cirka 0,08 ng/ml respektive 0,09 ng•h/ml, vilket indikerar att en jämn läkemedelskoncentration uppnåddes under första veckan av okulär dosering. Bimatoprost distribueras måttligt i kroppens vävnader och den systemiska distributionsvolymen hos människa vid jämviktskoncentration var 0,67 l/kg. I humant blod finns bimatoprost huvudsakligen i plasman. Plasmaproteinbindningen av bimatoprost är ungefär 88 %.Bimatoprost föreligger till största del ometaboliserad när den når systemcirkulationen efter okulär administrering. Bimatoprost genomgår därefter oxidation, N-deetylering och glukuronidering för att bilda en mångfald metaboliter.Bimatoprost elimineras huvudsakligen renalt. Upp till 67 % av en intravenös dos administrerad till friska frivilliga försökspersoner utsöndrades i urinen, 25 % av dosen utsöndrades via faeces. Halveringstiden vid elimination, efter intravenös administrering, bestämdes till ca 45 minuter, totalt blodclearance var 1,5 l/h/kg. Karakteristika hos äldre Efter dosering två gånger dagligen var medelvärdet av AUC0-24tim på 0,0634 ng•h/ml bimatoprost hos äldre (65 år eller över) betydligt högre än 0,0218 ng•h/ml hos unga friska vuxna. Detta resultat är dock inte kliniskt relevant eftersom systemexponering hos både äldre och yngre försökspersoner förblev mycket låg vid okulär användning. Det förekom ingen ackumulering av bimatoprost i blodet över tiden och säkerhetsprofilen var likartad hos äldre och yngre patienter. Timolol Efter okulär instillation av en ögondroppslösning med koncentrationen 0,5 % i samband med kataraktkirurgi på människa, var den maximala timololkoncentrationen i kammarvatten 898 ng/ml 1 timme efter administrering. Delar av dosen absorberas systemiskt och metaboliseras i hög grad i levern. Timolols halveringstid i plasma är ca 4–6 timmar. Timolol metaboliseras delvis i levern, och timolol och dess metaboliter utsöndras via njurarna. Timolol binds inte i hög grad till plasma. 5.3 Prekliniska säkerhetsuppgifter Läkemedlet Bimatoprost/Timolol Zentiva Toxicitetsstudier vid upprepad dosering av bimatoprost/timolol visade ingen speciell risk för människor. De individuella komponenternas okulära och systemiska säkerhetsprofil är väl klarlagd. Bimatoprost Prekliniska data indikerar ingen speciell fara för människor baserat på konventionella studier av säkerhetsfarmakologi, gentoxicitet och karcinogenicitetspotential. Studier i gnagare visade artspecifik abortering vid systemisk exponering som var 33 till 97 gånger högre än exponering i människa efter okulär administrering. Apor som fått bimatoprost okulärt i koncentrationer ≥0,03 % dagligen under 1 år fick en ökning i irispigmentering och reversibla dosrelaterade periokulära effekter som karakteriseras av utstående övre och/eller nedre sulcus och utvidgning av rima palpebrarum. Den ökade irispigmenteringen förefaller vara orsakad av ökad stimulering av melaninproduktionen i melanocyterna och inte på en ökning av melanocytantalet. Inga funktionella eller mikroskopiska förändringar relaterade till de periokulära effekterna observerades och verkningsmekanismen för de periokulära förändringarna är okänd. Timolol Gängse studier avseende säkerhetsfarmakologi, allmäntoxicitet, gentoxicitet, karcinogenicitet och reproduktionseffekter visade inte några särskilda risker för människa.",
        "pharmaceutical": "6.1 Förteckning över hjälpämnen BensalkoniumkloridNatriumkloridDinatriumfosfatheptahydratCitronsyramonohydratSaltsyra (för pH-justering)Natriumhydroxid (för pH-justering)Renat vatten 6.2 Inkompatibiliteter Ej relevant. 6.3 Hållbarhet 3 år.4 veckor efter första öppnandet. 6.4 Särskilda förvaringsanvisningar Inga särskilda förvaringsanvisningar. 6.5 Förpackningstyp och innehåll Flaskor av vit LDPE med skruvlock av mörkblå HDPE och droppinsats av vit LDPE. Varje flaska har en fyllnadsvolym på 3 ml.Följande förpackningsstorlekar finns tillgängliga: kartonger med 1 flaska eller 3 flaskor.Eventuellt kommer inte alla förpackningsstorlekar att marknadsföras. 6.6 Anvisningar för användning och hantering samt destruktion Inga särskilda anvisningar.",
        "prod-license": "Zentiva, k.s.U kabelovny 130102 37 Prag 10Tjeckien",
        "approval-number": "59764",
        "approval-first-date": "Första godkännandet: 2020-11-12"
    },
    "fass_text": {},
    "bilder_och_delbarhet": {},
    "miljöinformation": {},
    "skyddsinfo": {},
    "product_name": {
        "product_name": "Bimatoprost/Timolol Zentiva, Ögondroppar, lösning 0,3 mg/ml + 5 mg/ml"
    }
}