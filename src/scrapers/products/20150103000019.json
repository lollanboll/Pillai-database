{
    "bipacksedel": {
        "user-information": "Läs noga igenom denna bipacksedel innan du börjar ta detta läkemedel. Den innehåller information som är viktig för dig. - Spara denna information, du kan behöva läsa den igen. - Om du har ytterligare frågor vänd dig till läkare eller apotekspersonal. - Detta läkemedel har ordinerats enbart åt dig. Ge det inte till andra. Det kan skada dem, även om de uppvisar sjukdomstecken som liknar dina. - Om du får biverkningar, tala med läkare eller apotekspersonal. Detta gäller även eventuella biverkningar som inte nämns i denna information. Se avsnitt 4. I denna bipacksedel finner du information om: 1. Vad Ibuprofen Accord är och vad det används för 2. Vad du behöver veta innan du tar Ibuprofen Accord 3. Hur du använder Ibuprofen Accord 4. Eventuella biverkningar 5. Hur Ibuprofen Accord ska förvaras 6. Förpackningens innehåll och övriga upplysningar",
        "product-information": "1. Vad Ibuprofen Accord är och vad det används för Ibuprofen Accord tillhör en grupp läkemedel som kallas NSAID (icke‑steroida antiinflammatoriska läkemedel). För vuxna och barn över 6 år (över 20 kg): Kortvarig behandling av feber och smärta av lätt till måttlig intensitet, och vid menstruationssmärtor. Långvarig behandling av smärta och inflammation vid kroniska inflammatoriska reumatiska sjukdomar. Ibuprofen som finns i Ibuprofen Accord kan också vara godkänd för att behandla andra sjukdomar som inte nämns i denna produktinformation. Fråga läkare, apotekspersonal eller annan hälso- och sjukvårdspersonal om du har ytterligare frågor och följ alltid deras instruktion",
        "indication": "Ibuprofen Accord tillhör en grupp läkemedel som kallas NSAID (icke‑steroida antiinflammatoriska läkemedel). För vuxna och barn över 6 år (över 20 kg): Kortvarig behandling av feber och smärta av lätt till måttlig intensitet, och vid menstruationssmärtor. Långvarig behandling av smärta och inflammation vid kroniska inflammatoriska reumatiska sjukdomar. Ibuprofen som finns i Ibuprofen Accord kan också vara godkänd för att behandla andra sjukdomar som inte nämns i denna produktinformation. Fråga läkare, apotekspersonal eller annan hälso- och sjukvårdspersonal om du har ytterligare frågor och följ alltid deras instruktion",
        "caution-and-warnings": "2. Vad du behöver veta innan du tar Ibuprofen Accord Ta inte Ibuprofen Accord om du är allergisk mot ibuprofen eller något annat innehållsämne i detta läkemedel (anges i avsnitt 6). om du är gravid och är i de tre sista månaderna av graviditeten om du har en ökad blödningsbenägenhet om du tidigare har haft blödningar eller perforation (hål) i din mage eller tarm vid behandling med ibuprofen eller liknande läkemedel (andra NSAID) om du har svår lever- och njursjukdom om du har svår hjärtsvikt eller kranskärlssjukdom om du har magsår eller tolvfingertarmssår, eller tidigare har fått magsår eller tolvfingertarmssår vid behandling med ibuprofen eller liknande läkemedel om du fått allergiska reaktioner (t.ex. andningssvårigheter, nästäppa, hudutslag) när du har tagit acetylsalicylsyra eller andra läkemedel mot inflammation om du har en blödning i hjärnans blodkärl (cerebrovaskulär blödning) eller annan aktiv blödning om du är mycket uttorkad (på grund av kräkningar, diarré eller otillräckligt vätskeintag). Varningar och försiktighet Antiinflammatoriska/smärtstillande läkemedel som ibuprofen kan förknippas med en liten ökad risk för hjärtattack eller stroke, särskilt vid användning av höga doser. Överskrid inte den rekommenderade dosen eller behandlingstiden. Du bör diskutera din behandling med läkare eller apotekspersonal innan du tar Ibuprofen Accord: Om du har hjärtproblem inklusive hjärtsvikt, kärlkramp (bröstsmärtor) eller om du har haft en hjärtattack, bypassoperation, perifer artärsjukdom (dålig cirkulation i benen eller fötterna på grund av trånga eller blockerade blodkärl) eller någon form av stroke (inklusive ”mini‑stroke”eller transitorisk ischemisk attack (TIA)). Om du har högt blodtryck, diabetes, högt kolesterolvärde, en historik av hjärtsjukdomar eller stroke i familjen eller om du är rökare. Försök alltid använda lägsta möjliga dos och kortast möjliga behandlingstid för att minska risken för biverkningar. Generellt gäller att högre doser än de rekommenderade kan innebära risker. Detta innebär också att kombination av flera NSAID‑preparat vid samma dostillfälle ska undvikas. Om du använder smärtstillande läkemedel under en längre tid kan detta orsaka huvudvärk vilket inte ska behandlas med mer smärtstillande läkemedel. Om du tror att detta stämmer in på dig, tala med läkare eller apotekspersonal. Om du har astma, kronisk rinit (kroniskt täppt och rinnande näsa) eller allergiska sjukdomar eftersom ibuprofen kan orsaka andningssvårigheter, utslag eller en allvarlig allergisk reaktion när du har någon av dessa tillstånd. Patienter som har eller har haft följande sjukdomar eller symtom ska kontakta läkare innan de påbörjar behandling med Ibuprofen Accord: systemisk lupus erythematosus (bindvävssjukdom), nedsatt njur- eller leverfunktion, lätt till måttlig hjärtsvikt, astma, inflammatoriska tarmsjukdomar, tidigare magsår eller annan ökad blödningsbenägenhet. I likhet med andra läkemedel mot inflammation kan Ibuprofen Accord maskera tecken på infektion. Detta läkemedel tillhör en grupp läkemedel (NSAID‑preparat) som kan minska fertiliteten hos kvinnor. Denna effekt är tillfällig och upphör om behandlingen avbryts. Patienter som tidigare har haft problem från magtarmkanalen, särskilt äldre patienter, ska kontakta läkare vid buksymtom(speciellt blödning i mag-tarmkanalen), särskilt om symtomen uppstår i början av behandlingen. Behandlingen måste avslutas och en läkare kontaktas om blödningar eller sår i mag-tarmkanalen uppkommer under behandling med ibuprofen (se avsnitt 4). Hos patienter med systemisk lupus erythematosus (SLE) och blandad bindvävssjukdom tillstånd där immunsystemet påverkar bindväven vilket resulterar i ledsmärta, hudförändringar och störningar i andra organ) eftersom det kan finnas en ökad risk för aseptisk meningit (hjärnhinneinflammation). Sluta ta Ibuprofen Accord och kontakta omedelbart läkare om du får något av följande symtom (angioödem): svullnad av ansikte, tunga eller svalg svårigheter att svälja nässelutslag och andningssvårigheter. Läkemedel som Ibuprofen Accord innebär en något ökad risk för hjärtinfarkt eller stroke. Risken är sannolikt större vid användning av höga doser och vid långvarig behandling. Överskrid inte den rekommenderade dosen eller behandlingstiden. Kontakta läkare eller apotekspersonal om behandlingen om du har hjärtproblem, om du tidigare har haft en stroke eller tror att du löper ökad risk för dessa tillstånd (t.ex. om du har högt blodtryck, diabetes, höga kolesterolvärden eller om du röker). Ta inte Ibuprofen Accord om du planerar att bli gravid. Kontakta läkare först. Om du har vattkoppor bör du inte ta detta läkemedel. Ibuprofen Accord kan leda till minskat antal vita blodkroppar så att infektionsförsvaret försämras. Om du får en infektion med symtom som feber och kraftig försämrat allmäntillstånd, eller feber med lokala infektionssymtom såsom ont i hals/svalg/mun eller urineringsproblem ska du omedelbart kontakta läkare. Ett blodprov tas för att kontrollera eventuell minskning av vita blodkroppar (agranulocytos). Det är viktigt att du talar om för läkaren vilka läkemedel du tar. Om läkaren har berättat att du inte tål vissa sockerarter. Du har en infektion - se rubriken ”Infektioner” nedan. Infektioner Ibuprofen Accord kan dölja tecken på infektioner såsom feber och smärta. Därför kan Ibuprofen Accord göra att lämplig behandling av infektionen fördröjs och att risken för komplikationer därmed ökar. Detta har iakttagits vid lunginflammation orsakad av bakterier och vid bakteriella hudinfektioner i samband med vattkoppor. Om du tar detta läkemedel medan du har en infektion och symtomen på infektionen kvarstår eller förvärras, ska du kontakta läkare omedelbart. Hudreaktioner Allvarliga hudreaktioner har rapporterats i samband med behandling med Ibuprofen Accord. Du ska omedelbart sluta ta Ibuprofen Accord och söka läkarhjälp om du utvecklar några som helst hudutslag, sår på slemhinnor, blåsor eller andra tecken på allergi, då detta kan vara de första tecknen på en mycket allvarlig hudreaktion. Se avsnitt 4. Äldre Äldre patienter bör vara medvetna om deras ökade risk för biverkningar, särskilt blödning och perforering (hål) i mag-tarmkanalen, vilket kan vara livshotande. Barn och ungdomar Det finns en risk för nedsatt njurfunktion hos uttorkade barn och ungdomar. Andra läkemedel och Ibuprofen Accord Använd inte olika sorters smärtstillande läkemedel samtidigt utan läkares ordination. Tala om för läkare eller apotekspersonal om du tar, nyligen har tagit eller kan tänkas ta andra läkemedel. Ibuprofen Accord kan påverka eller påverkas av behandling med vissa läkemedel. Till exempel mot: tumörer och rubbningar i immunsystemet (metotrexat, takrolimus, ciklsporin, pemetrexed) manodepressiv sjukdom (litium) oregelbunden hjärtrytm (digoxin) värk (acetylsalicylsyra) blodproppar (antikoagulerande läkemedel, dvs. blodförtunnande läkemedel/som förhindrar blodpropp, t ex acetylsalicylsyra, warfarin, tiklopidin, dikumarol) depression (så kallade SSRI‑ selektiva serotoninåterupptagshämmare) högt blodtryck (läkemedel som sänker högt blodtryck (ACE‑hämmare såsom kaptopril, betablockerare såsom atenolol, angiotensin‑II‑receptorantagonister såsom losartan, diuretika) avstötningsreaktioner hos organtransplanterade patienter (läkemedel som hämmar immunsystemet som ciklosporin eller takrolimus) inflammation (kortikosteroider) svampinfektioner (särskilt vorikonazol eller flukonazol) diabetes mellitus (sulfonureider) humant immunbristvirus (hiv)-infektion (zidovudin, ritonavir) antibiotika (kinoloner såsom ciprofloxacin) aminoglykosider (en typ av antibiotikum) mifepriston probenecid andra ibuprofenläkemedel, såsom de du kan köpa receptfritt. andra smärtstillande preparat mot inflammation, inklusive acetylsalicylsyra kolestyramin (ett läkemedel som används för att sänka kolesterol) Gingko biloba naturläkemedel (det finns en risk för att du blöder lättare om du tar detta med ibuprofen). Av detta skäl måste den läkare som behandlar dig känna till alla läkemedel du tar. Vissa andra läkemedel kan också påverka eller påverkas av behandlingen med Ibuprofen Accord. Rådfråga därför alltid läkare eller apotekspersonal innan du använder Ibuprofen Accord tillsammans med andra läkemedel. Ibuprofen Accord med mat och dryck Ibuprofen Accord kan tas tillsammans med mat och dryck. Ibuprofen verkar snabbare om det tas på fastande mage. Om ibuprofen tas tillsammans med alkohol kan biverkningarna öka. Graviditet, amning och fertilitet Om du är gravid, tror att du kan vara gravid eller planerar att skaffa barn, rådfråga läkare eller apotekspersonal innan du använder detta läkemedel. Graviditet Ta inte Ibuprofen Accord under graviditetens tre sista månader eftersom det kan skada ditt ofödda barn eller orsaka problem vid förlossningen. Det kan orsaka njur- och hjärtproblem hos ditt ofödda barn. Det kan påverka din och barnets benägenhet att blöda och göra att förlossningen sker senare eller tar längre tid än förväntat. Du ska inte ta Ibuprofen Accord under graviditetens 6 första månader om det inte är absolut nödvändigt och sker på din läkares inrådan. Om du behöver behandling under den här perioden eller medan du försöker att bli gravid ska du använda den lägsta möjliga dosen under så kort tid som möjligt. Från och med 20:e graviditetsveckan kan Ibuprofen Accord orsaka njurproblem hos ditt ofödda barn om du tar det under längre tid än några dagar, vilket kan leda till låga nivåer fostervatten (oligohydramnios) eller slutning av ett blodkärl (ductus arteriosus) i barnets hjärta. Om du behöver längre behandling än några dagar kan din läkare rekommendera ytterligare övervakning. Amning Ibuprofen Accord går över i bröstmjölk. Användning av Ibuprofen Accord rekommenderas således inte under amning. Rådgör med läkare vid behov av mer än tillfälligt bruk av Ibuprofen Accord under amning. Fertilitet Ibuprofen Accord kan påverka förmågan att bli gravid. Ibuprofen Accord rekommenderas inte till kvinnor som önskar bli gravida eller genomgår infertilitetsundersökningar. Körförmåga och användning av maskiner Du är själv ansvarig för att bedöma om du är i kondition att framföra motorfordon eller utföra arbeten som kräver skärpt uppmärksamhet. En av faktorerna som kan påverka din förmåga i dessa avseenden är användning av läkemedel på grund av deras effekter och/eller biverkningar. Beskrivning av dessa effekter och biverkningar finns i andra avsnitt. Läs därför all information i denna bipacksedel för vägledning. Diskutera med din läkare eller apotekspersonal om du är osäker. Ibuprofen Accord kan hos vissa personer försämra reaktionsförmågan, t.ex. på grund av biverkningar som yrsel, dåsighet eller synstörningar. Patienter som är påverkade ska inte köra bil eller använda maskiner. Detta bör man tänka på vid tillfällen då skärpt uppmärksamhet krävs, t ex vid bilkörning, och gäller i högre grad i kombination med alkohol. Ibuprofen Accord innehåller laktosmonohydrat och natrium Om du inte tål vissa sockerarter, bör du kontakta läkaren innan du tar denna medicin. Detta läkemedel innehåller mindre än 1 mmol (23 mg) natrium per tablett, d.v.s. är näst intill “natriumfritt”.",
        "contraindication": "Ta inte Ibuprofen Accord om du är allergisk mot ibuprofen eller något annat innehållsämne i detta läkemedel (anges i avsnitt 6). om du är gravid och är i de tre sista månaderna av graviditeten om du har en ökad blödningsbenägenhet om du tidigare har haft blödningar eller perforation (hål) i din mage eller tarm vid behandling med ibuprofen eller liknande läkemedel (andra NSAID) om du har svår lever- och njursjukdom om du har svår hjärtsvikt eller kranskärlssjukdom om du har magsår eller tolvfingertarmssår, eller tidigare har fått magsår eller tolvfingertarmssår vid behandling med ibuprofen eller liknande läkemedel om du fått allergiska reaktioner (t.ex. andningssvårigheter, nästäppa, hudutslag) när du har tagit acetylsalicylsyra eller andra läkemedel mot inflammation om du har en blödning i hjärnans blodkärl (cerebrovaskulär blödning) eller annan aktiv blödning om du är mycket uttorkad (på grund av kräkningar, diarré eller otillräckligt vätskeintag).",
        "caution": "Varningar och försiktighet Antiinflammatoriska/smärtstillande läkemedel som ibuprofen kan förknippas med en liten ökad risk för hjärtattack eller stroke, särskilt vid användning av höga doser. Överskrid inte den rekommenderade dosen eller behandlingstiden. Du bör diskutera din behandling med läkare eller apotekspersonal innan du tar Ibuprofen Accord: Om du har hjärtproblem inklusive hjärtsvikt, kärlkramp (bröstsmärtor) eller om du har haft en hjärtattack, bypassoperation, perifer artärsjukdom (dålig cirkulation i benen eller fötterna på grund av trånga eller blockerade blodkärl) eller någon form av stroke (inklusive ”mini‑stroke”eller transitorisk ischemisk attack (TIA)). Om du har högt blodtryck, diabetes, högt kolesterolvärde, en historik av hjärtsjukdomar eller stroke i familjen eller om du är rökare. Försök alltid använda lägsta möjliga dos och kortast möjliga behandlingstid för att minska risken för biverkningar. Generellt gäller att högre doser än de rekommenderade kan innebära risker. Detta innebär också att kombination av flera NSAID‑preparat vid samma dostillfälle ska undvikas. Om du använder smärtstillande läkemedel under en längre tid kan detta orsaka huvudvärk vilket inte ska behandlas med mer smärtstillande läkemedel. Om du tror att detta stämmer in på dig, tala med läkare eller apotekspersonal. Om du har astma, kronisk rinit (kroniskt täppt och rinnande näsa) eller allergiska sjukdomar eftersom ibuprofen kan orsaka andningssvårigheter, utslag eller en allvarlig allergisk reaktion när du har någon av dessa tillstånd. Patienter som har eller har haft följande sjukdomar eller symtom ska kontakta läkare innan de påbörjar behandling med Ibuprofen Accord: systemisk lupus erythematosus (bindvävssjukdom), nedsatt njur- eller leverfunktion, lätt till måttlig hjärtsvikt, astma, inflammatoriska tarmsjukdomar, tidigare magsår eller annan ökad blödningsbenägenhet. I likhet med andra läkemedel mot inflammation kan Ibuprofen Accord maskera tecken på infektion. Detta läkemedel tillhör en grupp läkemedel (NSAID‑preparat) som kan minska fertiliteten hos kvinnor. Denna effekt är tillfällig och upphör om behandlingen avbryts. Patienter som tidigare har haft problem från magtarmkanalen, särskilt äldre patienter, ska kontakta läkare vid buksymtom(speciellt blödning i mag-tarmkanalen), särskilt om symtomen uppstår i början av behandlingen. Behandlingen måste avslutas och en läkare kontaktas om blödningar eller sår i mag-tarmkanalen uppkommer under behandling med ibuprofen (se avsnitt 4). Hos patienter med systemisk lupus erythematosus (SLE) och blandad bindvävssjukdom tillstånd där immunsystemet påverkar bindväven vilket resulterar i ledsmärta, hudförändringar och störningar i andra organ) eftersom det kan finnas en ökad risk för aseptisk meningit (hjärnhinneinflammation). Sluta ta Ibuprofen Accord och kontakta omedelbart läkare om du får något av följande symtom (angioödem): svullnad av ansikte, tunga eller svalg svårigheter att svälja nässelutslag och andningssvårigheter. Läkemedel som Ibuprofen Accord innebär en något ökad risk för hjärtinfarkt eller stroke. Risken är sannolikt större vid användning av höga doser och vid långvarig behandling. Överskrid inte den rekommenderade dosen eller behandlingstiden. Kontakta läkare eller apotekspersonal om behandlingen om du har hjärtproblem, om du tidigare har haft en stroke eller tror att du löper ökad risk för dessa tillstånd (t.ex. om du har högt blodtryck, diabetes, höga kolesterolvärden eller om du röker). Ta inte Ibuprofen Accord om du planerar att bli gravid. Kontakta läkare först. Om du har vattkoppor bör du inte ta detta läkemedel. Ibuprofen Accord kan leda till minskat antal vita blodkroppar så att infektionsförsvaret försämras. Om du får en infektion med symtom som feber och kraftig försämrat allmäntillstånd, eller feber med lokala infektionssymtom såsom ont i hals/svalg/mun eller urineringsproblem ska du omedelbart kontakta läkare. Ett blodprov tas för att kontrollera eventuell minskning av vita blodkroppar (agranulocytos). Det är viktigt att du talar om för läkaren vilka läkemedel du tar. Om läkaren har berättat att du inte tål vissa sockerarter. Du har en infektion - se rubriken ”Infektioner” nedan. Infektioner Ibuprofen Accord kan dölja tecken på infektioner såsom feber och smärta. Därför kan Ibuprofen Accord göra att lämplig behandling av infektionen fördröjs och att risken för komplikationer därmed ökar. Detta har iakttagits vid lunginflammation orsakad av bakterier och vid bakteriella hudinfektioner i samband med vattkoppor. Om du tar detta läkemedel medan du har en infektion och symtomen på infektionen kvarstår eller förvärras, ska du kontakta läkare omedelbart. Hudreaktioner Allvarliga hudreaktioner har rapporterats i samband med behandling med Ibuprofen Accord. Du ska omedelbart sluta ta Ibuprofen Accord och söka läkarhjälp om du utvecklar några som helst hudutslag, sår på slemhinnor, blåsor eller andra tecken på allergi, då detta kan vara de första tecknen på en mycket allvarlig hudreaktion. Se avsnitt 4. Äldre Äldre patienter bör vara medvetna om deras ökade risk för biverkningar, särskilt blödning och perforering (hål) i mag-tarmkanalen, vilket kan vara livshotande.",
        "children": "Barn och ungdomar Det finns en risk för nedsatt njurfunktion hos uttorkade barn och ungdomar.",
        "interaction": "Andra läkemedel och Ibuprofen Accord Använd inte olika sorters smärtstillande läkemedel samtidigt utan läkares ordination. Tala om för läkare eller apotekspersonal om du tar, nyligen har tagit eller kan tänkas ta andra läkemedel. Ibuprofen Accord kan påverka eller påverkas av behandling med vissa läkemedel. Till exempel mot: tumörer och rubbningar i immunsystemet (metotrexat, takrolimus, ciklsporin, pemetrexed) manodepressiv sjukdom (litium) oregelbunden hjärtrytm (digoxin) värk (acetylsalicylsyra) blodproppar (antikoagulerande läkemedel, dvs. blodförtunnande läkemedel/som förhindrar blodpropp, t ex acetylsalicylsyra, warfarin, tiklopidin, dikumarol) depression (så kallade SSRI‑ selektiva serotoninåterupptagshämmare) högt blodtryck (läkemedel som sänker högt blodtryck (ACE‑hämmare såsom kaptopril, betablockerare såsom atenolol, angiotensin‑II‑receptorantagonister såsom losartan, diuretika) avstötningsreaktioner hos organtransplanterade patienter (läkemedel som hämmar immunsystemet som ciklosporin eller takrolimus) inflammation (kortikosteroider) svampinfektioner (särskilt vorikonazol eller flukonazol) diabetes mellitus (sulfonureider) humant immunbristvirus (hiv)-infektion (zidovudin, ritonavir) antibiotika (kinoloner såsom ciprofloxacin) aminoglykosider (en typ av antibiotikum) mifepriston probenecid andra ibuprofenläkemedel, såsom de du kan köpa receptfritt. andra smärtstillande preparat mot inflammation, inklusive acetylsalicylsyra kolestyramin (ett läkemedel som används för att sänka kolesterol) Gingko biloba naturläkemedel (det finns en risk för att du blöder lättare om du tar detta med ibuprofen). Av detta skäl måste den läkare som behandlar dig känna till alla läkemedel du tar. Vissa andra läkemedel kan också påverka eller påverkas av behandlingen med Ibuprofen Accord. Rådfråga därför alltid läkare eller apotekspersonal innan du använder Ibuprofen Accord tillsammans med andra läkemedel.",
        "interaction-food": "Ibuprofen Accord med mat och dryck Ibuprofen Accord kan tas tillsammans med mat och dryck. Ibuprofen verkar snabbare om det tas på fastande mage. Om ibuprofen tas tillsammans med alkohol kan biverkningarna öka.",
        "pregnancy": "Graviditet, amning och fertilitet Om du är gravid, tror att du kan vara gravid eller planerar att skaffa barn, rådfråga läkare eller apotekspersonal innan du använder detta läkemedel. Graviditet Ta inte Ibuprofen Accord under graviditetens tre sista månader eftersom det kan skada ditt ofödda barn eller orsaka problem vid förlossningen. Det kan orsaka njur- och hjärtproblem hos ditt ofödda barn. Det kan påverka din och barnets benägenhet att blöda och göra att förlossningen sker senare eller tar längre tid än förväntat. Du ska inte ta Ibuprofen Accord under graviditetens 6 första månader om det inte är absolut nödvändigt och sker på din läkares inrådan. Om du behöver behandling under den här perioden eller medan du försöker att bli gravid ska du använda den lägsta möjliga dosen under så kort tid som möjligt. Från och med 20:e graviditetsveckan kan Ibuprofen Accord orsaka njurproblem hos ditt ofödda barn om du tar det under längre tid än några dagar, vilket kan leda till låga nivåer fostervatten (oligohydramnios) eller slutning av ett blodkärl (ductus arteriosus) i barnets hjärta. Om du behöver längre behandling än några dagar kan din läkare rekommendera ytterligare övervakning. Amning Ibuprofen Accord går över i bröstmjölk. Användning av Ibuprofen Accord rekommenderas således inte under amning. Rådgör med läkare vid behov av mer än tillfälligt bruk av Ibuprofen Accord under amning. Fertilitet Ibuprofen Accord kan påverka förmågan att bli gravid. Ibuprofen Accord rekommenderas inte till kvinnor som önskar bli gravida eller genomgår infertilitetsundersökningar.",
        "driving": "Körförmåga och användning av maskiner Du är själv ansvarig för att bedöma om du är i kondition att framföra motorfordon eller utföra arbeten som kräver skärpt uppmärksamhet. En av faktorerna som kan påverka din förmåga i dessa avseenden är användning av läkemedel på grund av deras effekter och/eller biverkningar. Beskrivning av dessa effekter och biverkningar finns i andra avsnitt. Läs därför all information i denna bipacksedel för vägledning. Diskutera med din läkare eller apotekspersonal om du är osäker. Ibuprofen Accord kan hos vissa personer försämra reaktionsförmågan, t.ex. på grund av biverkningar som yrsel, dåsighet eller synstörningar. Patienter som är påverkade ska inte köra bil eller använda maskiner. Detta bör man tänka på vid tillfällen då skärpt uppmärksamhet krävs, t ex vid bilkörning, och gäller i högre grad i kombination med alkohol.",
        "substance-information": "Ibuprofen Accord innehåller laktosmonohydrat och natrium Om du inte tål vissa sockerarter, bör du kontakta läkaren innan du tar denna medicin. Detta läkemedel innehåller mindre än 1 mmol (23 mg) natrium per tablett, d.v.s. är näst intill “natriumfritt”.",
        "usage-and-administration": "3. Hur du använder Ibuprofen AccordTa alltid Ibuprofen Accord enligt läkarens anvisningar. Rådfråga läkare eller apotekspersonal om du är osäker.Ta Ibuprofen Accord vid eller efter en måltid, med rikligt med vatten. För att förhindra obehag i munnen och irritation i svalget ska Ibuprofen Accord sväljas hela och får inte tuggas, delas, krossas eller sugas på. Reumatiska sjukdomar: initial behandling är 4 tabletter à 200 mg 3 gånger dagligen, dvs. 2 400 mg per dag underhållsbehandling: 2 tabletter à 200 mg 3-4 gånger dagligen, dvs. 1 200 till 1 600 mg per dag. Det ska vara minst 4 - 6 timmar mellan doserna. Den totala dagliga dosen får inte överskrida 2 400 mg. För vissa patienter räcker en underhållsbehandling på 600 till 1 200 mg dagligen. Om en hög daglig dos krävs kan en annan styrka av ibuprofen tablett vara lämpligare. Juvenil reumatioid artrit Vid juvenil reumatoid artrit är den rekommenderade dosen 20 till 30 mg/kg kroppsvikt dagligen, uppdelat på 3 till 4 doser, upp till maximalt 40 mg/kg kroppsvikt dagligen vid svåra fall. Till barn som väger under 30 kg bör en flytande formulering övervägas för att underlätta korrekt dosering. Kortvarig symtomatisk behandling av feber och smärta av lätt till måttlig intensitet: Vuxna och ungdomar över 12 år (över 40 kg)En eller två tabletter à 200 mg 1- 4 gånger dagligen vid behov. Det ska gå minst 4 - 6 timmar mellan doserna. Engångsdoser som överstiger 400 mg har inte visat något ytterligare smärtstillande effekt. Menstruationssmärtor En eller två tabletter à 200 mg 1-3 gånger dagligen, vid behov. Det ska gå minst 4 - 6 timmar mellan doserna. Behandlingen ska påbörjas vid det första tecknet på menstruationsbesvär.Barn 6‑12 år (över 20 kg)Barn 6‑9 år (20‑29 kg): En tablett à 200 mg 1‑3 gånger dagligen med 4 - 6 timmars mellanrum vid behov. Användning av en flytande formulering bör övervägas i den här åldersgruppen för att underlätta korrekt dosering.Barn 10‑12 år (30‑40 kg): En tablett à 200 mg 1‑4 gånger dagligen med 4 - 6 timmars mellanrum vid behov.Om du har svår lever- och njursjukdom eller om du är äldre kommer läkaren att berätta vilken dos du ska ta, som är den lägsta möjliga dosen.Den lägsta effektiva dosen ska användas under kortast möjliga tid för att lindra symtomen. Kontakta läkare omedelbart om du har en infektion och symtomen (såsom feber och smärta) kvarstår eller förvärras (se avsnitt 2). Om du har tagit för stor mängd av Ibuprofen Accord Om du fått i dig för stor mängd läkemedel eller om t.ex. ett barn fått i sig läkemedlet av misstag kontakta läkare, sjukhus eller Giftinformationscentralen (tel. 112) för bedömning av risken samt rådgivning. Symtomen kan innefatta illamående, magont, kräkningar (med blod), huvudvärk, ringningar i öronen, förvirring och ryckiga ofrivilliga ögonrörelser. Vid höga doser har dåsighet, bröstsmärta, hjärtklappning, medvetslöshet, krampanfall (främst hos barn), svaghet och yrsel, blod i urinen, frusenhet och andningssvårigheter rapporterats. Om du har glömt att ta Ibuprofen Accord Ta inte dubbel dos för att kompensera för glömd dos. Om du har ytterligare frågor om detta läkemedel, kontakta läkare eller apotekspersonal.",
        "overdosage": "Om du har tagit för stor mängd av Ibuprofen Accord Om du fått i dig för stor mängd läkemedel eller om t.ex. ett barn fått i sig läkemedlet av misstag kontakta läkare, sjukhus eller Giftinformationscentralen (tel. 112) för bedömning av risken samt rådgivning. Symtomen kan innefatta illamående, magont, kräkningar (med blod), huvudvärk, ringningar i öronen, förvirring och ryckiga ofrivilliga ögonrörelser. Vid höga doser har dåsighet, bröstsmärta, hjärtklappning, medvetslöshet, krampanfall (främst hos barn), svaghet och yrsel, blod i urinen, frusenhet och andningssvårigheter rapporterats.",
        "missed": "Om du har glömt att ta Ibuprofen Accord Ta inte dubbel dos för att kompensera för glömd dos. Om du har ytterligare frågor om detta läkemedel, kontakta läkare eller apotekspersonal.",
        "side-effects": "4. Eventuella biverkningar Liksom alla läkemedel kan detta läkemedel orsaka biverkningar, men alla användare behöver inte få dem. Sluta ta Ibuprofen Accord och kontakta omedelbart läkare om du får något av följande symtom tecken på angioödem såsom: svullnad av ansikte, tunga eller svalg svårigheter att svälja nässelutslag och andningssvårigheter tecken på aseptisk meningit (hjärnhinneinflammation) såsom svår huvudvärk, hög feber, stelhet i nacken eller känslighet mot skarpt ljus. tecken på tarmblödning såsom: blod i avföringen svart, tjäraktig avföring blodkräkningar eller mörka partiklar som ser ut som kaffesump Tala om för läkaren och sluta ta Ibuprofen Accord om du får: Oförklarlig värk i magen eller andra symtom i magen, matsmältningsbesvär, halsbränna, illamående och/eller kräkningar. Oförklarlig väsande andning, andnöd, hudutslag, klåda eller blåmärken (dessa kan vara symtom på en allergisk reaktion). Gulfärgade ögon och hud (gulsot). Mycket ont i halsen med hög feber (kan vara symtom på ett tillstånd som kallas agranulocytos). Dimsyn eller synstörningar (synnedsättning) eller om du ser/hör konstiga saker (hallucinationer). Vätskeansamling i kroppen, t.ex. svullna fotleder (kan vara ett tecken på njurproblem). Svåra hudutslag som sprider sig (Stevens‑Johnsons syndrom och erythema multiforme med symtom som inkluderar hudutslag, blåsbildning på huden, inklusive inuti mun, näsa och på könsorgan, samt hudfjällning som kan åtföljas av symtom som värk, huvudvärk och feber) Läkemedel som Ibuprofen Accord kan medföra en liten ökad risk för hjärtinfarkt eller stroke.Läkemedel som Ibuprofen Accord kan i undantagsfall medföra svåra hudproblem för patienter med vattkoppor eller bältros.Blodsjukdomar, njurproblem, leverproblem eller svåra hudreaktioner kan i sällsynta fall uppkomma med ibuprofen.I mycket sällsynta fall kan Ibuprofen Accord orsaka aseptisk meningit (hjärnhinneinflammation).Ibuprofen Accord har ibland också förvärrat symtom på Crohns sjukdom eller ulcerös kolit. Övriga biverkningar Vanliga (kan förekomma hos upp till 1 av 10 användare): huvudvärk, ostadighetskänsla biverkningar i magtarmkanalen (matsmältningsbesvär, diarré, illamående, kräkningar, buksmärta, gasbildning, förstoppning, svartfärgad avföring, blödning i magsäck och tarmar, blodkräkningar) utslag trötthet Mindre vanliga (kan förekomma hos upp till 1 av 100 användare): allergisk snuva (rinit) överkänslighet sömnlöshet, ångest synstörningar, hörselnedsättning andningssvårigheter, kramp i luftrören, astma munsår, magsår, sprucket magsår, inflammation i magsäckens slemhinnor leverinflammation (hepatit), gulsot, avvikande leverfunktion nässelutslag, klåda, små blåmärken på hud och slemhinnor ljuskänslighet nedsatt njurfunktion blodbildsförändringar sömnighet stickningar hörselnedsättning anemi (minskat antal röda blodkroppar eller hemoglobin, vilket gör huden blek och kan orsaka svaghet). Sällsynta (kan förekomma hos upp till 1 av 1 000 användare): icke‑bakteriell hjärnhinneinflammation allergisk reaktion depression, förvirring synnedsättning, yrsel leverskada och vätskeansamling i kroppen tinnitus (ringande i öronen) och yrsel. Mycket sällsynta (kan förekomma hos upp till 1 av 10 000 personer): inflammation i bukspottkörteln, leversvikt förändringar i hud och slemhinnor (ibland svåra) som epidermal nekrolys och/eller erythema multiforme Har rapporterats (förekommer hos okänt antal användare): försämring av ulcerös kolit och Crohns sjukdom hjärtsvikt hjärtinfarkt högt blodtryck En allvarlig hudreaktion som kallas DRESS-syndrom kan förekomma. Symtom på DRESS innefattar: hudutslag, feber, svullna lymfkörtlar och en ökning av eosinofiler (en typ av vita blodkroppar). Utbredda röda, fjällande utslag med knölar under huden och blåsor huvudsakligen i hudveck, på bålen och armarna tillsammans med feber vid början av behandlingen (akut generaliserad exantematös pustulos). Sluta använda Ibuprofen Accord omedelbart om du utvecklar dessa symtom och sök läkarhjälp omedelbart. Se även avsnitt 2. Observera att Ibuprofen Accord kan förlänga blödningstiden.Det har förekommit rapporter om högt blodtryck och hjärtsvikt samt försämring av sår i tjocktarmen och Crohns sjukdom (inflammatorisk tarmsjukdom) vid behandling med smärtstillande medel (NSAID‑preparat).I sällsynta fall har allvarliga hudinfektioner setts i samband med vattkoppor. Försämring av infektionsrelaterade inflammationer (t.ex. utveckling av nekrotiserade fascit) som sammanfaller med användning av NSAID‑preparat har beskrivits.Läkemedel som Ibuprofen Accord innebär en något ökad risk för hjärtinfarkt eller stroke. Rapportering av biverkningar Om du får biverkningar, tala med läkare, apotekspersonal eller sjuksköterska. Detta gäller även eventuella biverkningar som inte nämns i denna information. Du kan också rapportera biverkningar direkt till Läkemedelsverket, www.lakemedelsverket.se. Genom att rapportera biverkningar kan du bidra till att öka informationen om läkemedels säkerhet. Postadress Läkemedelsverket Box 26 751 03 Uppsala",
        "additionalMonitoringInfo": "",
        "storage": "5. Hur Ibuprofen Accord ska förvaras Förvara detta läkemedel utom syn- och räckhåll för barn. Inga särskilda förvaringsanvisningar. Används före utgångsdatum som anges på blistret eller kartongen efter EXP. Utgångsdatumet är den sista dagen i angiven månad. Läkemedel ska inte kastas i avloppet eller bland hushållsavfall. Fråga apotekspersonalen hur man kastar läkemedel som inte längre används. Dessa åtgärder är till för att skydda miljön.",
        "information-source": "6. Förpackningens innehåll och övriga upplysningar Innehållsdeklaration Den aktiva substansen är ibuprofen. En filmdragerad tablett innehåller 200 mg ibuprofen Övriga innehållsämnen är: Tablettkärna: Laktosmonohydrat, majsstärkelse, kroskaramellosnatrium, kolloidal vattenfri kiseldioxid, mikrokristallin cellulosa, magnesiumstearat. Tablettdragering: Polyvinylalkohol (E1203), Titandioxid (E171), makrogol/PEG 3350 (E1521), talk, erytrosin aluminumlack (E127). Läkemedlets utseende och förpackningsstorlekar Ibuprofen Accord 200 mg filmdragerade tabletter är rosafärgade, runda, cirka 10 mm i diameter, bikonvexa, filmdragerade tabletter, präglade med ”DJ” på ena sidan och släta på andra sidan. Ibuprofen Accord 200 mg tabletter är förpackade PVC‑aluminiumblister eller PVC/PVdC‑aluminiumblister. Förpackningsstorlekar: 10, 12, 14, 20, 21, 24, 28, 30, 42, 48, 50, 84 eller 100 filmdragerade tabletter i kartong. Eventuellt kommer inte alla förpackningsstorlekar att marknadsföras. Innehavare av godkännande för försäljning Accord Healthcare B.V. Winthontlaan 200 3526 KV Utrecht Nederländerna Tillverkare Accord Healthcare B.V. Winthontlaan 200 3526 KV Utrecht Nederländerna Accord Healthcare Polska Sp.z o.o., ul. Lutomierska 50,95-200 Pabianice, Polen Denna bipacksedel ändrades senast 2023-12-04",
        "composition": "Innehållsdeklaration Den aktiva substansen är ibuprofen. En filmdragerad tablett innehåller 200 mg ibuprofen Övriga innehållsämnen är: Tablettkärna: Laktosmonohydrat, majsstärkelse, kroskaramellosnatrium, kolloidal vattenfri kiseldioxid, mikrokristallin cellulosa, magnesiumstearat. Tablettdragering: Polyvinylalkohol (E1203), Titandioxid (E171), makrogol/PEG 3350 (E1521), talk, erytrosin aluminumlack (E127).",
        "appearance": "Läkemedlets utseende och förpackningsstorlekar Ibuprofen Accord 200 mg filmdragerade tabletter är rosafärgade, runda, cirka 10 mm i diameter, bikonvexa, filmdragerade tabletter, präglade med ”DJ” på ena sidan och släta på andra sidan. Ibuprofen Accord 200 mg tabletter är förpackade PVC‑aluminiumblister eller PVC/PVdC‑aluminiumblister. Förpackningsstorlekar: 10, 12, 14, 20, 21, 24, 28, 30, 42, 48, 50, 84 eller 100 filmdragerade tabletter i kartong. Eventuellt kommer inte alla förpackningsstorlekar att marknadsföras.",
        "prod-license": "Innehavare av godkännande för försäljning Accord Healthcare B.V. Winthontlaan 200 3526 KV Utrecht Nederländerna Tillverkare Accord Healthcare B.V. Winthontlaan 200 3526 KV Utrecht Nederländerna Accord Healthcare Polska Sp.z o.o., ul. Lutomierska 50,95-200 Pabianice, Polen Denna bipacksedel ändrades senast 2023-12-04"
    },
    "produktresume": {
        "tradename": "Ibuprofen Accord 200 mg filmdragerade tabletter",
        "composition": "En filmdragerad tablett innehåller 200 mg ibuprofenHjälpämne med känd effekt: en tablett innehåller 23 mg laktos.För fullständig förteckning över hjälpämnen, se avsnitt 6.1.",
        "product-form": "Filmdragerad tablettIbuprofen Accord 200 mg filmdragerade tabletter: rosafärgade, runda, cirka 10 mm i diameter, bikonvexa, filmdragerade tabletter, präglade med ”DJ” på ena sidan och släta på andra sidan.",
        "clinical": "4.1 Terapeutiska indikationer Till vuxna och barn över 6 år (> 20 kg): Kortvarig behandling av feber och smärta av lätt till måttlig intensitet, inklusive dysmenorré.Långvarig symtomatisk behandling av smärta och inflammation vid kroniska inflammatoriska reumatiska sjukdomar. 4.2 Dosering och administreringssätt Dosering Behandlingen ska påbörjas med lägsta förmodade effektiva dos, för att senare kunna justeras med avseende på terapeutiskt svar och eventuella biverkningar. Vid långtidsbehandling bör en låg underhållsdos eftersträvas.Lägsta effektiva dos ska användas under kortast möjliga tid för lindring av symtomen (se avsnitt 4.4). Reumatiska sjukdomar - initial behandling är 4 x 200 mg tabletter, 3 gånger dagligen, dvs. 2 400 mg per dag- underhållsbehandling: 2 x 200 mg tabletter, 3-4 gånger dagligen, dvs. 1 200 till 1 600 mg per dag.Det bör vara minst 4 - 6 timmar mellan doserna. Den totala dagliga dosen får inte överskrida 2 400 mg. För vissa patienter räcker en underhållsbehandling på 600 till 1 200 mg dagligen. Om en hög daglig dos krävs, kan en annan styrka av ibuprofen tablett vara lämpligare. Juvenil reumatioid artrit Vid juvenil reumatoid artrit är den rekommenderade dosen 20 till 30 mg/kg kroppsvikt dagligen, uppdelat på 3 - 4 doser, upp till maximalt 40 mg/kg kroppsvikt dagligen vid svåra fall. Till barn som väger under 30 kg bör en flytande formulering övervägas för att underlätta korrekt dosering. Kortvarig symtomatisk behandling av feber och smärta av lätt till måttlig intensitet: Vuxna och ungdomar över 12 år (>40 kg)En eller två 200 mg tabletter 1-4 gånger dagligen efter behov. Det bör vara minst 4 - 6 timmar mellan doserna. Engångsdoser som överstiger 400 mg har inte visat något ytterligare analgetisk effekt. Dysmenorré En eller två 200 mg tabletter 1-3 gånger dagligen, efter behov. Det bör vara minst 4 - 6 timmar mellan doserna. Behandlingen påbörjas vid det första tecknet på menstruationsbesvär.Barn 6‑12 år (>20 kg)Barn 6‑9 år (20‑29 kg): En 200 mg tablett 1‑3 gånger dagligen med 4 - 6 timmars mellanrum efter behov. Användning av en flytande formulering bör övervägas i den här åldersgruppen för att underlätta korrekt dosering.Barn 10‑12 år (30‑40 kg): En 200 mg tablett 1‑4 gånger dagligen med 4 - 6 timmars mellanrum efter behov. Äldre Äldre löper ökad risk att drabbas av allvarliga konsekvenser av biverkningar. Om ett NSAID‑preparat anses nödvändigt, ska lägsta effektiva dos under kortast möjliga tid eftersträvas. Under behandling med NSAID‑preparat ska patienten kontrolleras regelbundet med avseende på gastrointestinal blödning. Vid nedsatt njur- eller leverfunktion ska dosering utvärderas individuellt. Nedsatt njurfunktion Försiktighet ska iakttas vid dosering av ibuprofen till patienter med nedsatt njurfunktion. Dosen ska utvärderas individuellt. Dosen ska hållas så låg som möjligt och njurfunktionen ska följas (se avsnitt 4.3, 4.4 och 5.2). Nedsatt leverfunktion Försiktighet ska iakttas vid dosering till patienter med nedsatt leverfunktion. Dosen ska utvärderas individuellt och hållas så låg som möjligt (se avsnitt 4.3, 4.4 och 5.2). Administreringssätt För oral användning.Patienter med känslig mage bör ta ibuprofen tablett med mat. Om tabletten tas strax efter måltid kan effekten av ibuprofen tablett bli fördröjd. Tas helst vid eller efter en måltid, med rikligt med vatten. Ibuprofen tabletter ska sväljas hela och får inte tuggas, delas, krossas eller sugas på för att förhindra obehag i munnen och irritation i svalget. 4.3 Kontraindikationer Överkänslighet mot den aktiva substansen eller mot något hjälpämne som anges i avsnitt 6.1.Aktivt mag- eller tolvfingertarmssår eller anamnes på tidigare återkommande gastrointestinalt sår/blödning (två eller flera tydliga episoder med påvisad ulceration eller blödning).Gravt nedsatt leverfunktion.Svår hjärtsvikt (NYHA klass IV) eller kranskärlssjukdom.Grav nedsatt njurfunktion (glomerulär filtration under 30 ml/min).Tillstånd som omfattar en ökad blödningstendens.Blödning i magtarmkanalen eller perforation i samband med tidigare behandling med NSAID‑preparat.Graviditet i tredje trimestern (se avsnitt 4.6)På grund av korsreaktioner ska ibuprofen inte ges till patienter som har utvecklat överkänslighetsreaktioner, inklusive symtom på astma, rinit eller urtikaria efter intag av acetylsalicylsyra eller andra NSAID‑preparat.Patienter med cerebrovaskulär eller annan akut blödning.Hematologiska sjukdomar (t.ex. blödningsdiates, hematopoetiska störningar).Patienter som är kraftigt uttorkade (på grund av kräkningar, diarré eller otillräckligt vätskeintag).Ulcerös kolit. 4.4 Varningar och försiktighet Allmän försiktighet Risken för biverkningar kan minimeras genom att använda lägsta effektiva dos under kortast möjliga tid som behövs för att kontrollera symtomen (se avsnitt 4.2 och gastrointestinala och kardiovaskulära effekter nedan).Vissa belägg tyder på att läkemedel som hämmar cyklooxygenas/prostaglandinsyntesen kan orsaka nedsatt fertilitet hos kvinnor genom att påverka ägglossningen. Effekten är reversibel efter avslutad behandling.Vid samtidig konsumtion av alkohol kan biverkningar relaterade till den aktiva substansen, särskilt de som berör mag-tarmkanalen och centrala nervsystemet, öka vid användning av NSAID. Kardiovaskulära effekter Adekvat monitorering och rådgivning krävs för patienter med hypertoni och/eller mild till måttlig hjärtsvikt i anamnesen, eftersom vätskeretention och ödem har rapporterats i samband med NSAID‑behandling.Kliniska studier tyder på att användning av ibuprofen, särskilt i höga doser (2 400 mg dagligen), kan medföra med en liten ökad risk för arteriella trombotiska händelser (t.ex. hjärtinfarkt eller stroke). Epidemiologiska studier tyder sammantaget inte på någon ökad risk för arteriella trombotiska händelser vid användning av ibuprofen i låg dos (t.ex. ≤ 1 200 mg/dag).Patienter med okontrollerad hypertoni, hjärtsvikt (NYHA II‑III), etablerad ischemisk hjärtsjukdom, perifer arteriell sjukdom och/eller cerebrovaskulär sjukdom ska endast behandlas med ibuprofen efter noggrant övervägande och höga doser (2 400 mg/dag) bör undvikas.Långtidsbehandling av patienter med riskfaktorer för kardiovaskulära händelser (t.ex. hypertoni, hyperlipidemi, diabetes mellitus, rökning) ska endast påbörjas efter noggrant övervägande, särskilt om höga doser av ibuprofen (2 400 mg/dag) krävs.Försiktighet erfordras vid behandling av patienter som haft högt blodtryck och/eller hjärtsvikt, eftersom vätskeretention och ödem har rapporterats i samband med behandling med NSAID. Gastrointestinal blödning, magsår och perforation Det finns ett starkt samband mellan dos och allvarlig gastrointestinal blödning. Samtidig behandling med ibuprofen och andra NSAID‑preparat, inklusive selektiva cyklooxygenas‑2‑(COX‑2)‑hämmare ska undvikas.Äldre patienter har en ökad risk att få biverkningar vid behandling med ett NSAID‑preparat, särskilt gastrointestinal blödning och perforation, som kan vara fatala.Gastrointestinal blödning, ulceration och perforation, som kan vara fatala, har rapporterats vid behandling med alla typer av NSAID‑preparat och har inträffat när som helst under behandling, med eller utan varningssymtom eller tidigare allvarliga gastrointestinala händelser.Risken för gastrointestinal blödning, ulceration eller perforation är större vid behandling med höga doser av NSAID‑preparat hos patienter med anamnes på ulcus, särskilt om det komplicerats med blödning eller perforation (se avsnitt 4.3) och hos äldre patienter. Patienter med ovan nämnda riskfaktorer bör börja behandling på lägsta möjliga dos.Behandling med slemhinneskyddande läkemedel (t.ex. misoprostol eller protonpumpshämmare) bör övervägas för dessa patienter, liksom för patienter som behandlas med låga doser acetylsalicylsyra eller andra läkemedel som kan öka risken för gastrointestinala biverkningar (se nedan och avsnitt 4.5).Patienter med anamnes på gastrointestinala biverkningar, särskilt äldre patienter, ska informeras om att vara uppmärksamma på ovanliga symtom från buken (framför allt gastrointestinala blödningar), särskilt i början av behandlingen och att om sådana uppträder ta kontakt med sjukvården.Försiktighet bör iakttas hos patienter som samtidigt behandlas med läkemedel som kan öka risken för ulcerationer eller blödningar, såsom orala kortikosteroider, antikoagulantia såsom warfarin, selektiva serotoninåterupptagshämmare eller trombocytaggregationshämmande medel såsom acetylsalicylsyra (se avsnitt 4.5).Behandling med ibuprofen ska avbrytas om patienten drabbas av gastrointestinal blödning eller ulceration.NSAID‑preparat bör ges med försiktighet till patienter med anamnes på gastrointestinal sjukdom, t.ex. ulcerös kolit och Crohns sjukdom, då dessa tillstånd kan försämras (se avsnitt 4.8). Renala effekter Försiktighet bör iakttas hos dehydrerade patienter. Det finns en risk för nedsatt njurfunktion särskilt hos dehydrerade barn, ungdomar och äldreLiksom för andra NSAID‑preparat har administrering av ibuprofen under lång tid resulterat i papillär nekros och andra patologiska förändringar i njuren. Njurtoxicitet har också setts hos de patienter där renala prostaglandiner har en kompensatorisk roll vid bibehållande av normal renal perfusion. Hos dessa patienter kan administrering av NSAID‑preparat orsaka en dosberoende minskning av prostaglandinbildningen och, sekundärt, av det renala blodflödet vilket kan orsaka njursvikt. De som löper störst risk för detta är patienter med nedsatt njurfunktion, hjärtsvikt, leverdysfunktion, äldre och patienter som behandlas med diuretika eller ACE‑hämmare. Symtomen är vanligtvis reversibla vid utsättande av NSAID‑preparatet.Ibuprofen kan orsaka vätske-, natrium- och kaliumretention hos patienter som aldrig har haft njurbesvär på grund av dess effekter på renal perfusion. Detta kan orsaka ödem, hjärtsvikt eller hypertoni hos predisponerade patienter.I allmänhet har regelbunden användning av smärtstillande medel, särskilt kombinationer av olika smärtstillande medel, potential att orsaka bestående skada inklusive risk för njursvikt (analgetisk nefropati). Hematologiska effekter Ibuprofen kan hämma trombocytaggregation och leda till förlängd blödningstid. Således rekommenderas noggrann kontroll av patienter med koagulationsstörningar eller som tar antikoagulantia. Andningsbesvär Försiktighet krävs om ibuprofen administreras till patienter med, eller tidigare anamnes på, bronkialastma, kronisk rinit eller allergisk sjukdom eftersom ibuprofen har rapporterats orsaka bronkospasm, urtikaria och angioödem hos sådana patienter. Dermatologiska effekter Allvarliga hudreaktioner, varav vissa livshotande, inräknat exfoliativ dermatit, Stevens-Johnsons syndrom och toxisk epidermal nekrolys har rapporterats i sällsynta fall vid användning av NSAIDpreparat (se avsnitt 4.8). Patienter verkar löpa störst risk för dessa reaktioner tidigt under behandlingen, då reaktionen oftast uppträder inom behandlingens första månad. Akut generaliserad exantematös pustulos (AGEP) har rapporterats i samband med läkemedel som innehåller ibuprofen. Behandling med ibuprofen ska avslutas vid första tecken och symtom på allvarliga hudreaktioner, såsom hudutslag, sår på slemhinnor eller något annat tecken på överkänslighet. SLE och blandad bindvävssjukdom Hos patienter med systemisk lupus erythematosus (SLE) och blandad bindvävssjukdom kan det finnas en ökad risk för aseptisk meningit (se nedan och avsnitt 4.8). Aseptisk meningit Aseptisk meningit har i sällsynta fall observerats hos patienter behandlade med ibuprofen. Trots att det troligen mest förekommer hos patienter med systemisk lupus erythematosus och närbesläktade bindvävnadssjukdomar, har det rapporterats hos patienter som inte har någon underliggande kronisk sjukdom. Infektioner och infestationer I sällsynta fall kan allvarliga hud- och mjukdelsinfektioner ha sitt ursprung i vattkoppor.Än så länge kan NSAID‑preparatens bidragande roll i försämringen av dessa infektioner inte uteslutas. Därför bör behandling med ibuprofen undvikas vid vattkoppor. Överkänslighetsreaktioner Smärtstillande medel, febernedsättande och icke‑steroida antiinflammatoriska medel (NSAID‑preparat) kan leda till eventuella allvarliga överkänslighetsreaktioner, inklusive anafylaktiska reaktioner, även hos patienter som inte tidigare behandlats med den här typen av läkemedel. Risken för överkänslighet efter intag av ibuprofen tycks vara högre hos patienter som tidigare har uppvisat överkänslighet mot andra smärtstillande medel, febernedsättande medel, NSAID‑preparat och hos patienter med bronkiell hyperresponsivitet (astma), hösnuva, näspolyper eller kronisk obstruktiv lungsjukdom eller tidigare episoder av angioödem (se avsnitt 4.3 och 4.8). De allergiska reaktionerna kan yttra sig som astmaattacker (så kallad analgetisk astma), Quinckes ödem eller nässelutslag.Svåra överkänslighetsreaktioner (t.ex. anafylaktisk chock) har rapporterats i sällsynta fall. Behandlingen med ibuprofen ska omedelbart avbrytas vid första tecken på överkänslighetsreaktion. Nedsatt hjärt-, njur- och leverfunktion Hos patienter med nedsatt njur-, hjärt- eller leverfunktion krävs försiktighet eftersom användning av NSAID‑preparat kan leda till en försämrad njurfunktion. Denna risk är ytterligare förhöjd hos patienter som regelbundet tar kombinationer av olika smärtstillande medel. Den lägsta effektiva dosen under kortast möjliga tid och regelbunden kontroll av kliniska parametrar och laboratorieparametrar, särskilt vid långvarig behandling, rekommenderas hos patienter med nedsatt hjärt-, njur- eller leverfunktion (se avsnitt 4.3). Huvudvärk vid överanvändning av läkemedel Långvarig användning av någon typ av smärtstillande medel mot huvudvärk kan förvärra värken. Vid upplevelse eller misstanke om detta, ska läkarvård sökas och behandlingen sättas ut. Diagnosen överanvändning av läkemedel bör misstänkas hos patienter med återkommande eller daglig huvudvärk trots (eller på grund av) regelbunden användning av läkemedel mot huvudvärk.Patienter med gastrointestinala problem, SLE, hematologiska störningar eller koagulationsstörningar och astma ska behandlas med försiktighet och kontrolleras noggrant vid behandling med NSAID‑preparat, eftersom deras tillstånd kan försämras av NSAID. Maskering av symtom på underliggande infektioner Ibuprofen Accord kan maskera symtom på infektioner, vilket kan leda till att insättning av lämplig behandling fördröjs och därmed till sämre utfall av infektionen. Detta har iakttagits vid samhällsförvärvade bakteriella lunginflammationer och bakteriella komplikationer av varicella. När Ibuprofen Accord administreras mot feber eller för smärtlindring vid infektioner rekommenderas övervakning av infektionen. Om patienten inte är inlagd på sjukhus ska denne kontakta läkare om symtomen kvarstår eller förvärras. Information om hjälpämnen Ibuprofen tabletter innehåller laktosmonohydrat och bör inte ges till patienter med sällsynta ärftliga tillstånd som galaktosintolerans, total laktasbrist eller glukos galaktosmalabsorption.Detta läkemedel innehåller mindre än 1 mmol (23 mg) natrium per tablett, d.v.s. är näst intill “natriumfritt”. 4.5 Interaktioner med andra läkemedel och övriga interaktioner Följande kombinationer med ibuprofen bör undvikas: Dikumarolgruppen: NSAID‑preparat kan öka effekten av antikoagulantia såsom warfarin. Experimentella studier visar att ibuprofen förstärker warfarinets effekter på blödningstiden. NSAID‑preparat och dikumarolgruppen metaboliseras av samma enzym, CYP2C9. Trombocytaggregationshämmare: NSAID‑preparat ska inte kombineras med trombocytaggregationshämmare såsom tiklopid på grund av additiv hämning av trombocytfunktionen (se nedan). Metotrexat: NSAID‑preparat hämmar den tubulära sekretionen av metotrexat och en viss metabolisk interaktion med minskad clearance av metotrexat som följd kan också förekomma. Därför ska man vid högdosbehandling med metotrexat alltid undvika förskrivning av NSAID‑preparat. Acetylsalicylsyra: Samtidig administrering av ibuprofen och acetylsalicylsyra rekommenderas i allmänhet inte på grund av eventuell ökad risk för biverkningar. Experimentella data antyder att ibuprofen eventuellt kan hämma effekten av låga doser av acetylsalicylsyra på trombocytaggregation kompetitivt när de ges samtidigt. Även om det finns osäkerheter kring extrapolering av dessa data till den kliniska situationen går det inte att utesluta möjligheten att regelbunden långvarig användning av ibuprofen eventuellt minskar den hjärtskyddande effekten av låga doser acetylsalicylsyra. Ingen klinisk relevant effekt anses sannolik vid tillfällig användning av ibuprofen (se avsnitt 5.1). Hjärtglykosider: NSAID‑preparat kan förvärra hjärtsvikt, minska den glomerulära filtrationen och öka hjärtglykosider i plasma (t.ex. digoxin). Mifepriston: En sänkning av läkemedlets effekt kan teoretiskt förekomma på grund av antiprostaglandinegenskaper hos icke‑steroida antiinflammatoriska läkemedel (NSAID‑preparat) inklusive acetylsalicylsyra. Begränsad erfarenhet tyder på att administrering av NSAID‑preparat samma dag som prostaglandin administreras inte negativt påverkar effekten av mifepriston eller prostaglandin på cervixmognad eller uteruskontraktilitet, inte heller påverkas den kliniska effekten vid medicinsk abort. Sulfonureider: Det finns enstaka rapporter om hypoglykemi hos patienter som behandlats med sulfonureider och ibuprofen. Zidovudin: Det finns bevis för ökad risk för hemartros och hematom hos hiv‑positiva med blödarsjuka som samtidigt behandlas med zidovudin och ibuprofen. Följande kombinationer med ibuprofen kan kräva dosanpassning: Antihypertensiva: NSAID‑preparat kan minska effekten av diuretika och andra blodtryckssänkande läkemedel. Diuretika kan också öka risken för nefrotoxicitet av NSAID. Aminoglykosider: NSAID‑preparat kan minska utsöndringen av aminoglykosider. Barn: Försiktighet ska iakttas vid samtidig behandling med ibuprofen och aminoglykosider. Litium: Ibuprofen minskar litiums renala clearance och som en följd härav kan litiumnivåerna öka. Kombinationen bör undvikas såvida inte frekventa kontroller av serumhalten av litium kan genomföras och eventuell reduktion av litiumdosen göras. ACE‑hämmare, angiotensin‑II‑antagonister och diuretika: Ökad risk för akut njursvikt, vanligen reversibel, finns för patienter med nedsatt njurfunktion (t.ex. dehydrerade och/eller äldre patienter) när behandling med ACE‑hämmare eller angiotensin‑II‑antagonister ges samtidigt med NSAID‑preparat, inklusive selektiva cyklooxygenas‑2‑hämmare. Kombinationen bör därför ges med försiktighet till patienter med nedsatt njurfunktion, speciellt äldre. Patienter bör vara tillräckligt hydrerade och kontroll av njurfunktionen bör övervägas efter påbörjad kombinationsbehandling och regelbundet under behandlingen (se avsnitt 4.4). Betablockare: NSAID‑preparat motverkar den antihypertensiva effekten av beta‑receptorblockerande medel. Selektiva serotoninåterupptagshämmare (SSRI‑preparat): SSRI- och NSAID‑preparat medför var för sig en ökad blödningsrisk, t.ex. från magtarmkanalen. Denna risk ökar vid kombinationsbehandling. Mekanismen kan eventuellt sammanhänga med ett minskat upptag av serotonin i trombocyterna (se avsnitt 4.4). Ciklosporin: Administrering av NSAID‑preparat samtidigt med ciklosporin anses kunna öka risken för nefrotoxicitet på grund av minskad syntes av prostacyklin i njuren. Vid kombinationsbehandling måste därför njurfunktionen följas noggrant. Kaptopril: Experimentella studier talar för att ibuprofen motverkar effekten av kaptopril på natriumutsöndringen. Kolestyramin: Vid samtidig administrering av ibuprofen och kolestyramin förlångsammas och minskar (med 25 %) absorptionen av ibuprofen. Medlen ska ges med minst 2 timmars mellanrum. Tiazider, tiazidbesläktade preparat och loop‑diuretika: NSAID‑preparat kan motverka den diuretiska effekten av furosemid och bumetanid, möjligen via hämning av prostaglandinsyntesen. De kan även motverka den antihypertensiva effekten av tiazider. Takrolimus: Administrering av NSAID‑preparat samtidigt med takrolimus anses kunna öka risken för nefrotoxicitet på grund av minskad syntes av prostacyklin i njuren. Vid kombinationsbehandling måste därför njurfunktionen följas noggrant. Metotrexat: Risken för eventuell interaktion mellan NSAID‑preparat och metotrexat måste även beaktas vid lågdosbehandling med metotrexat, framför allt hos patienter med nedsatt njurfunktion. När kombinationsbehandling genomförs bör njurfunktionen följas. Försiktighet bör iakttas om både NSAID‑preparat och metotrexat ges inom 24 timmar, då plasmahalten av metotrexat kan öka och resultera i ökad toxicitet. Kortikosteroider: Samtidig behandling ger ökad risk för gastrointestinal ulceration eller blödning. Trombocytaggregationshämmare: Ökad risk för gastrointestinal blödning (se ovan). Kinolonantibiotika Djurdata tyder på att NSAID‑preparat kan öka risken för kramper kopplade till kinolonantibiotika. Patienter som tar NSAID‑preparat och kinoloner kan löpa ökad risk att utveckla kramper. Andra smärtstillande medel och cyklooxygenas‑2‑selektiva hämmare: Undvik samtidig användning av två eller flera NSAID‑preparat, inklusive Cox‑2‑hämmare eftersom det kan öka risken för biverkningar (se avsnitt 4.4). Naturläkemedel: Ginkgo biloba kan förstärka risken för blödning med NSAID‑preparat. CYP2C9‑hämmare: Samtidig administrering av ibuprofen och CYP2C9‑hämmare kan öka exponeringen av ibuprofen (CYP2C9‑substrat). I en studie med vorikonazol och flukonazol (CYP2C9‑hämmare) kunde en ökning med ungefär 80 till 100 % av S(+)‑ibuprofens exponering visas. Sänkning av ibuprofendosen ska övervägas vid samtidig administrering av potenta CYP2C9‑hämmare, speciellt om hög dos ibuprofen administreras tillsammans med vorikonazol eller flukonazol. Ritonavir: En ökning av koncentrationen av NSAID‑preparat är möjlig. Probenecid: Fördröjer utsöndring av NSAID‑preparat, med eventuell ökning av deras plasmakoncentration. Pemetrexed: En interaktion med pemetrexed föreligger på grund av en ökad risk för dess toxicitet genom minskad plasmaclearance. Hos patienter med nedsatt njurfunktion och kreatinclearance mellan 45 och 80 ml/min ska denna kombination undvikas. Hos patienter med normal njurfunktion är försiktighet baserad på laboratorietester av njurfunktion tillräcklig. Interaktionsstudier har endast utförts på vuxna. 4.6 Fertilitet, graviditet och amning Graviditet Hämning av prostaglandinsyntesen kan påverka graviditeten och/eller embryonal/ /fosterutveckling på ett negativt sätt. Data från epidemiologiska studier tyder på en ökad risk för missfall, samt risk för gastroschisis och hjärtmissbildning efter intag av en prostaglandinsynteshämmare under tidig graviditet. Den absoluta risken för kardiovaskulär missbildning ökade från mindre än 1 % till cirka 1,5 %. Risken tros öka med högre dos samt med behandlingens längd. Hos djur har tillförsel av prostaglandinsynteshämmare visats leda till ökad förekomst av pre- och postimplantationsförluster samt embryo/fetal död. Ökad förekomst av flera missbildningar, inklusive kardiovaskulära, har dessutom rapporterats hos djur som exponerats för en prostaglandinsynteshämmare under den organbildande perioden.Från och med graviditetsvecka 20 kan användning av ibuprofen orsaka oligohydramnios till följd av nedsatt njurfunktion hos fostret. Det kan inträffa en kort tid efter behandlingsstart och är vanligtvis reversibelt efter att behandlingen avbryts. Dessutom har det förekommit rapporter om konstriktion av ductus arteriosus efter behandling under andra trimestern, som i de flesta fall försvann efter avslutad behandling. Under den första och andra trimestern av graviditeten ska ibuprofendärför användas endast då det är absolut nödvändigt. Om ibuprofen används av en kvinna som försöker bli gravid, eller tas under den första och andra trimestern av graviditeten bör dosen vara så låg och behandlingstiden så kort som möjligt. Överväg fosterövervakning för oligohydramnios och slutning av ductus arteriosus vid exponering för ibuprofen under flera dagar från och med graviditetsvecka 20. Ibuprofen ska utsättas om oligohydramnios eller konstriktion av ductus arteriosus upptäcks.Under tredje trimestern av graviditeten kan alla prostaglandinsynteshämmare utsätta fostret för: Kardiopulmonell toxicitet (för tidig konstriktion/slutning av ductus arteriosus och pulmonell hypertension) Störd njurfunktion (se ovan) Modern och fostret, vid graviditetens slut, för: Ökad blödningstid Hämning av uteruskontraktioner, vilket kan leda till försenad/förlängd förlossning Ovanstående medför att ibuprofen är kontraindicerat under tredje trimestern av graviditeten. Amning Ibuprofen passerar över i modersmjölk, men med terapeutiska doser under korttidsbehandling synes risk för påverkan på barnet osannolik. Om däremot längre behandling ordineras ska tidig avvänjning övervägas. Fertilitet Användning av ibuprofen kan minska fertilitet och rekommenderas ej till kvinnor som önskar bli gravida. Uppehåll i ibuprofenbehandling av kvinnor som har svårt att bli gravida eller som genomgår infertilitetsundersökningar bör övervägas. 4.7 Effekter på förmågan att framföra fordon och använda maskiner Efter behandling med ibuprofen kan reaktionsförmågan påverkas hos vissa patienter. Detta bör beaktas då skärpt uppmärksamhet krävs. Biverkningar som yrsel, sömnighet, trötthet och synstörningar är möjliga efter intag av NSAID‑preparat. Patienter som är påverkade ska inte köra bil eller använda maskiner. 4.8 Biverkningar Biverkningarna associeras i huvudsak med den farmakologiska effekten av ibuprofen på prostaglandinsyntesen. De vanligaste biverkningarna är dyspepsi och diarré, som uppskattas uppkomma hos cirka 10‑30 % av alla behandlade patienter.Biverkningar som eventuellt kan ha samband med ibuprofen visas med MedDRA:s frekvenskonvention och organsystem. Följande frekvensgrupperingar används: Mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100), sällsynta (≥1/10 000, <1/1 000), mycket sällsynta (<1/10 000) och ingen känd frekvens (kan inte beräknas från tillgängliga data). Organsystem Frekvens Biverkning Infektioner och infestationer Mindre vanliga Rinit Sällsynta Aseptisk meningit (se avsnitt 4.4) Blodet och lymfsystemet Mindre vanliga Leukopeni, trombocytopeni, agranulocytos, aplastisk anemi och hemolytisk anemi Immunsystemet Mindre vanliga Överkänslighet Sällsynta Anafylaktisk reaktion Psykiatriska störningar Mindre vanliga Sömnlöshet, ångest Sällsynta Delirium, förvirringstillstånd Centrala och perifera nervsystemet Vanliga Huvudvärk, yrsel Mindre vanliga Parestesi, somnolens Sällsynta Synnervsinflammation Ögon Mindre vanliga Synnedsättning Sällsynta Toxisk optikusneuropati Öron och balansorgan Mindre vanliga Hörselnedsättning Sällsynta Tinnitus, vertigo Andningsvägar, bröstkorg och mediastinum Mindre vanliga Astma, bronkospasm, dyspné. Magtarmkanalen Vanliga Dyspepsi, diarré, illamående, kräkningar, buksmärta, gasbildning, förstoppning, melena, hematemes, blödning i magtarmkanalen Mindre vanliga Gastrit, tolvfingertarmssår, magsår munsår, gastrointestinal perforation Mycket sällsynta Pankreatit Ingen känd frekvens Försämring av ulcerös kolit och Crohns sjukdom Lever och gallvägar Mindre vanliga Hepatit, gulsot, avvikande leverfunktion Sällsynta Leverskada Mycket sällsynta Leversvikt Hud och subkutan vävnad Vanliga Utslag Mindre vanliga Urtikaria, klåda, hudblödning angioödem, ljusöverkänslighetsreaktion Mycket sällsynta Svåra former av hudreaktioner (t.ex. erythema multiforme, bullösa reaktioner, inklusive Stevens‑Johnsons syndrom och toxisk epidermal nekrolys) Ingen känd frekvens Biverkningar med eosinofili och systemiska symtom (DRESS-syndrom), Akut generaliserad exantematös pustulos (AGEP) Njurar och urinvägar Mindre vanliga Nefrotoxicitet i olika former, t.ex. tubulointerstitiell nefrit, nefrotiskt syndrom och njursvikt Allmänna symtom symtom vid administreringsstället Vanliga Trötthet Sällsynta Ödem Hjärtat Ingen känd frekvens Hjärtsvikt, hjärtinfarkt (se även avsnitt 4.4) Blodkärl Ingen känd frekvens Hypertoni Hjärta och blodkärl: Ödem, hypertoni och hjärtsvikt har rapporterats i samband med NSAID‑behandling. Kliniska studier tyder på att användning av ibuprofen, särskilt i höga doser (2 400 mg dagligen), kan medföra en liten ökad risk för arteriella trombotiska händelser såsom hjärtinfarkt eller stroke (se avsnitt 4.4). Magtarmkanalen: De vanligaste observerade biverkningarna av NSAID‑preparat är av gastrointestinal natur. Illamående, kräkningar, diarré, flatulens, förstoppning, dyspepsi, buksmärta, melena, hematemes, ulcerös stomatit, gastrointestinal blödning samt försämring av kolit och Crohns sjukdom (se avsnitt 4.3) har rapporterats efter administrering av ibuprofen. Gastrit, duodenalsår och magsår och gastrointestinal perforation har varit mindre förekommande. Gastrointestinala sår, perforation eller blödning kan ibland vara fatala, särskilt hos äldre (se avsnitt 4.4). Immunsystemet: Överkänslighetsreaktioner har rapporterats efter behandling med NSAID‑preparat. De kan bestå av (a) icke‑specifik allergisk reaktion och anafylaxi, (b), reaktivitet i andningsvägar omfattande astma, försämrad astma, bronkospasm eller dyspné eller (c) hudsjukdomar, inklusive olika typer av utslag, klåda, urtikaria, hudblödning, angioödem och i mycket sällsynta fall erythema multiforme, bullös dermatit (inklusive Stevens‑Johnsons syndrom och toxisk epidermal nekrolys). Infektioner och infestationer: Rinit och aseptisk meningit (särskilt hos patienter med befintliga autoimmuna sjukdomar, t.ex. lupus erythematosus och blandad bindvävssjukdom) med symtom som stel nacke, huvudvärk, illamående, kräkningar, feber eller förvirring (se avsnitt 4.4).Om tecken på en infektion uppstår eller försämras under användning av ibuprofen bör patienten således omedelbart söka läkare. Hud och subkutan vävnad: I sällsynta fall kan svåra hudinfektioner och mjukdelskomplikationer uppstå vid vattkoppor (se även ”Infektioner och infestationer”). Försämring av infektionsrelaterade inflammationer (t.ex. utveckling av nekrotiserade fascit) som sammanfaller med användning av NSAID preparat har beskrivits. Blod- och lymfaktiska systembesvär: Ibuprofen kan förlänga blödningstiden genom reversibel hämning av trombocytaggregation. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala 4.9 Överdosering Toxicitet Risk för symtom vid doser >80‑100 mg/kg. Vid doser >200 mg/kg finns risk för allvarliga symtom, dock stora individuella variationer. En dos ´på 560 mg/kg till ett 15 månaders barn gav allvarlig intoxikation. 3,2 g till en 6‑åring gav lindrig till måttlig, 2,8‑4 g till en 1½- och 6 g till en 6‑åring gav allvarlig, 8 g till vuxen gav måttlig och >20 g till vuxen mycket allvarlig intoxikation. 8 g till en 16‑åring gav njurpåverkan och 12 g i kombination med alkohol till tonåring gav akut njurpåverkan. Symtom De flesta patienter som hare tagit stora mängder ibuprofen uppvisar symtom inom 4 till 6 timmar. De dominerande symtomen av en överdosering kommer från magtarmkanalen, t.ex. illamående, buksmärtor, kräkningar (eventuellt blodtillblandade). Effekter på centrala nervsystemet kan omfatta huvudvärk, tinnitus, förvirring och nystagmus. Vid höga doser kan medvetslöshet och kramper (främst hos barn) uppstå. Kardiovaskulär toxicitet, inklusive bradykardi, takykardi och hypotoni har rapporterats. Hypernatremi, effekter på njurar och hematuri kan förekomma. Vid allvarlig förgiftning kan acidos förekomma. Vid signifikant överdosering kan njursvikt och leverskada uppstå. Hypotermi och ARDS har rapporterats i enstaka fall. Behandling Behandling ska vara symtomatisk och stödjande efter behov. Inom en timme efter intag av en eventuellt toxisk mängd kan aktivt kol övervägas. Alternativt kan magsköljning övervägas hos vuxna inom en timme efter intag av en eventuellt livshotande överdosering.Vid gastrointestinala besvär, administrera antacida. Vid hypotoni, intravenös vätska, och om det krävs, intropiskt stöd. Sörj för god diures. Korrigera syra‑bas- och elektrolytrubbningar.Patienter ska observeras under minst fyra timmar efter intag av eventuellt toxiska mängder.",
        "pharmacological": "5.1 Farmakodynamiska egenskaper Farmakoterapeutisk grupp: Icke‑steroida antiinflammatoriska/antireumatiska medel, NSAID, propionsyraderviat.ATC-kod: M01AE01 Verkningsmekanism Ibuprofen tillhör gruppen icke‑steroida antiinflammatoriska läkemedel (NSAID‑preparat). Det innehåller propionsyraderivatet p‑isobutyl‑hydratropasyra. Ibuprofen verkar antiinflammatoriskt, analgetiskt och antipyretiskt. Den antiflogistiska effekten ligger i nivå med acetylsalicylsyrans och indometacins. Den farmakologiska effekten av ibuprofen är troligtvis associerad med dess förmåga att hämma prostaglandinsyntes. Ibuprofen förlänger blödningstiden genom reversibel hämning av trombocytaggregation. Klinisk effekt och säkerhet Experimentella data antyder att ibuprofen eventuellt kan hämma effekten av låga doser av acetylsalicylsyra på trombocytaggregation kompetitivt när de ges samtidigt. Vissa farmakodynamiska studier visar att när engångsdoser av ibuprofen 400 mg togs inom 8 timmar före eller inom 30 minuter efter dosering av acetylsalicylsyra med omedelbar frisättning (81 mg), uppstod en nedsatt effekt av acetylsalicylsyra på bildandet av tromboxan eller trombocytaggregation. Även om det finns osäkerheter kring extrapolering av dessa data till den kliniska situationen går det inte att utesluta möjligheten att regelbunden långvarig användning av ibuprofen eventuellt minskar den hjärtskyddande effekten av låga doser acetylsalicylsyra. Ingen klinisk relevant effekt anses sannolik vid tillfällig användning av ibuprofen (se avsnitt 4.5).Ibuprofen hämmar renal prostaglandinsyntes. Hos patienter med normal njurfunktion har denna effekt ingen särskild betydelse. Hos patienter med kronisk njursvikt, dekompenserad hjärt- eller leversvikt samt tillstånd som omfattar förändringar av plasmavolym kan den hämmade prostaglandinsyntesen leda till akut njursvikt, vätskeretention och hjärtsvikt (se avsnitt 4.3). 5.2 Farmakokinetiska egenskaper Absorption Ibuprofen absorberas snabbt från magtarmkanalen med en biotillgänglighet på 80‑90 %. Maximal plasmakoncentration uppnås efter 1‑2 timmar. Vid administrering med föda är maximal serumkoncentration lägre och uppnås långsammare än vid intag på tom mage. Föda har ingen tydlig effekt på total biotillgänglighet. Distribution Ibuprofen binds i stor utsträckning till plasmaprotein (99 %). Ibuprofen har låg distributionsvolym, cirka 0,12‑0,2 l/kg hos vuxna. Metabolism Ibuprofen metaboliseras snabbt i levern via cytokrom P450, företrädesvis CYP2C9, till två primärt inaktiva metaboliter 2‑hydroxyibuprofen och 3‑karboxyibuprofen. Efter oralt intag av läkemedlet kan något mindre än 90 % av oral dos av ibuprofen återfinnas i urin som oxidativa metaboliter och deras glukoronkonjugat. Mycket lite ibuprofen utsöndras oförändrat i urin. Eliminering Utsöndring via njuren är både snabb och fullständig. Elimineringshalveringstiden är cirka 2 timmar. Utsöndringen av ibuprofen är så gott som fullständig 24 timmar efter sista dos. Särskilda populationer ÄldreOm inte njurfunktionen är nedsatt är det endast små, kliniskt insignifikanta, skillnader med avseende på farmakokinetisk profil mellan unga och äldre.BarnSystemisk exponering av ibuprofen efter viktjusterade terapeutiska doser (5 m/kg till 10 mg/kg kroppsvikt) till barn ett år och äldre, förefaller lika den hos vuxna.Barn 3 månader till 2,5 år förefaller ha högre distributionsvolym (l/kg) och clearence (l/kg/h) för ibuprofen än barn >2,5 år till 12 år. Nedsatt njurfunktion Hos patienter med mild njursvikt har obunden (S)‑ibuprofen, högre AUC‑värden för (S)‑ibuprofen och ökad enantiomer AUC(S/R)‑förhållande än hos friska kontroller rapporterats.Hos patienter med njursjukdom i slutskede som erhåller dialys var den fria fraktionen av ibuprofen ungefär 3 % jämfört med 1 % hos friska frivilliga. Svår njurfunktionsnedsättning kan resultera i ackumulering av ibuprofenmetaboliter. Signifikansen av denna effekt är okänd. Metaboliterna kan tas bort via hemodialys (se avsnitt 4.2, 4.3 och 4.4). Nedsatt leverfunktion Alkoholorsakad leversjukdom med mild till moderat leversvikt resulterade inte i påtagligt ändrade farmakokinetiska parametrar.Hos cirrotiska patienter med moderat leversvikt (Child‑Pugh‑poäng 6‑10) behandlade med racemiskt ibuprofen observerades i genomsnitt en tvåfaldig förlängning av halveringstiden och enantiomera AUC‑värden (S/R) var signifikant lägre än hos friska kontroller, vilket tyder på försämring av metabol överföring (inversion) av (R)‑ibuprofen till aktiva (S)‑enantiomer (se avsnitt 4.2, 4.3 och 4.4). 5.3 Prekliniska säkerhetsuppgifter Det finns inga prekliniska data av relevans för säkerhetsbedömningen utöver vad som redan beaktats i produktresumén.",
        "pharmaceutical": "6.1 Förteckning över hjälpämnen Tablettkärna LaktosmonohydratMajsstärkelseKroskarmellosnatriumKolloidal vattenfri kiseldioxidMikrokristallin cellulosaMagnesiumstearat Tablettdragering Polyvinylalkohol (E1203)Titandioxid (E171)Makrogol/PEG 3350 (E1521)TalkErytrosin aluminumlack (E127) 6.2 Inkompatibiliteter Ej relevant. 6.3 Hållbarhet 5 år. 6.4 Särskilda förvaringsanvisningar Inga särskilda förvaringsanvisningar. 6.5 Förpackningstyp och innehåll PVC‑aluminiumblister eller PVC/PVdC–aluminiumblisterFörpackningsstorlekar: 10, 12, 14, 20, 21, 24, 28, 30, 42, 48, 50, 84 eller 100 filmdragerade tabletter i kartong.Eventuellt kommer inte alla förpackningsstorlekar att marknadsföras. 6.6 Särskilda anvisningar för destruktion och övrig hantering Inga särskilda anvisningar.",
        "prod-license": "Accord Healthcare B.V.Winthontlaan 2003526 KV UtrechtNederländerna",
        "approval-number": "52416",
        "approval-first-date": "Första godkännandet: 2016-09-08Förnyat godkännande: 2021-07-04",
        "revision-date": "2023-10-27"
    },
    "fass_text": {
        "indication": "Till vuxna och barn över 6 år (> 20 kg): Kortvarig behandling av feber och smärta av lätt till måttlig intensitet, inklusive dysmenorré. Långvarig symtomatisk behandling av smärta och inflammation vid kroniska inflammatoriska reumatiska sjukdomar.",
        "contraindication": "Överkänslighet mot den aktiva substansen eller mot något hjälpämne som anges i avsnitt Innehåll. Aktivt mag- eller tolvfingertarmssår eller anamnes på tidigare återkommande gastrointestinalt sår/blödning (två eller flera tydliga episoder med påvisad ulceration eller blödning). Gravt nedsatt leverfunktion. Svår hjärtsvikt (NYHA klass IV) eller kranskärlssjukdom. Grav nedsatt njurfunktion (glomerulär filtration under 30 ml/min). Tillstånd som omfattar en ökad blödningstendens. Blödning i magtarmkanalen eller perforation i samband med tidigare behandling med NSAID‑preparat. Graviditet i tredje trimestern (se avsnitt Graviditet) På grund av korsreaktioner ska ibuprofen inte ges till patienter som har utvecklat överkänslighetsreaktioner, inklusive symtom på astma, rinit eller urtikaria efter intag av acetylsalicylsyra eller andra NSAID‑preparat. Patienter med cerebrovaskulär eller annan akut blödning. Hematologiska sjukdomar (t.ex. blödningsdiates, hematopoetiska störningar). Patienter som är kraftigt uttorkade (på grund av kräkningar, diarré eller otillräckligt vätskeintag). Ulcerös kolit.",
        "dosage": "Behandlingen ska påbörjas med lägsta förmodade effektiva dos, för att senare kunna justeras med avseende på terapeutiskt svar och eventuella biverkningar. Vid långtidsbehandling bör en låg underhållsdos eftersträvas. Lägsta effektiva dos ska användas under kortast möjliga tid för lindring av symtomen (se avsnitt Varningar och försiktighet). Reumatiska sjukdomar - initial behandling är 4 x 200 mg tabletter, 3 gånger dagligen, dvs. 2 400 mg per dag - underhållsbehandling: 2 x 200 mg tabletter, 3-4 gånger dagligen, dvs. 1 200 till 1 600 mg per dag. Det bör vara minst 4 - 6 timmar mellan doserna. Den totala dagliga dosen får inte överskrida 2 400 mg. För vissa patienter räcker en underhållsbehandling på 600 till 1 200 mg dagligen. Om en hög daglig dos krävs, kan en annan styrka av ibuprofen tablett vara lämpligare. Juvenil reumatioid artrit Vid juvenil reumatoid artrit är den rekommenderade dosen 20 till 30 mg/kg kroppsvikt dagligen, uppdelat på 3 - 4 doser, upp till maximalt 40 mg/kg kroppsvikt dagligen vid svåra fall. Till barn som väger under 30 kg bör en flytande formulering övervägas för att underlätta korrekt dosering. Kortvarig symtomatisk behandling av feber och smärta av lätt till måttlig intensitet: Vuxna och ungdomar över 12 år (>40 kg) En eller två 200 mg tabletter 1-4 gånger dagligen efter behov. Det bör vara minst 4 - 6 timmar mellan doserna. Engångsdoser som överstiger 400 mg har inte visat något ytterligare analgetisk effekt. Dysmenorré En eller två 200 mg tabletter 1-3 gånger dagligen, efter behov. Det bör vara minst 4 - 6 timmar mellan doserna. Behandlingen påbörjas vid det första tecknet på menstruationsbesvär. Barn 6‑12 år (>20 kg) Barn 6‑9 år (20‑29 kg): En 200 mg tablett 1‑3 gånger dagligen med 4 - 6 timmars mellanrum efter behov. Användning av en flytande formulering bör övervägas i den här åldersgruppen för att underlätta korrekt dosering. Barn 10‑12 år (30‑40 kg): En 200 mg tablett 1‑4 gånger dagligen med 4 - 6 timmars mellanrum efter behov. Äldre Äldre löper ökad risk att drabbas av allvarliga konsekvenser av biverkningar. Om ett NSAID‑preparat anses nödvändigt, ska lägsta effektiva dos under kortast möjliga tid eftersträvas. Under behandling med NSAID‑preparat ska patienten kontrolleras regelbundet med avseende på gastrointestinal blödning. Vid nedsatt njur- eller leverfunktion ska dosering utvärderas individuellt. Nedsatt njurfunktion Försiktighet ska iakttas vid dosering av ibuprofen till patienter med nedsatt njurfunktion. Dosen ska utvärderas individuellt. Dosen ska hållas så låg som möjligt och njurfunktionen ska följas (se avsnitt Kontraindikationer, Varningar och försiktighet och Farmakokinetik). Nedsatt leverfunktion Försiktighet ska iakttas vid dosering till patienter med nedsatt leverfunktion. Dosen ska utvärderas individuellt och hållas så låg som möjligt (se avsnitt Kontraindikationer, Varningar och försiktighet och Farmakokinetik). Administreringssätt För oral användning. Patienter med känslig mage bör ta ibuprofen tablett med mat. Om tabletten tas strax efter måltid kan effekten av ibuprofen tablett bli fördröjd. Tas helst vid eller efter en måltid, med rikligt med vatten. Ibuprofen tabletter ska sväljas hela och får inte tuggas, delas, krossas eller sugas på för att förhindra obehag i munnen och irritation i svalget.",
        "caution": "Allmän försiktighet Risken för biverkningar kan minimeras genom att använda lägsta effektiva dos under kortast möjliga tid som behövs för att kontrollera symtomen (se avsnitt Dosering och gastrointestinala och kardiovaskulära effekter nedan). Vissa belägg tyder på att läkemedel som hämmar cyklooxygenas/prostaglandinsyntesen kan orsaka nedsatt fertilitet hos kvinnor genom att påverka ägglossningen. Effekten är reversibel efter avslutad behandling. Vid samtidig konsumtion av alkohol kan biverkningar relaterade till den aktiva substansen, särskilt de som berör mag-tarmkanalen och centrala nervsystemet, öka vid användning av NSAID. Kardiovaskulära effekter Adekvat monitorering och rådgivning krävs för patienter med hypertoni och/eller mild till måttlig hjärtsvikt i anamnesen, eftersom vätskeretention och ödem har rapporterats i samband med NSAID‑behandling. Kliniska studier tyder på att användning av ibuprofen, särskilt i höga doser (2 400 mg dagligen), kan medföra med en liten ökad risk för arteriella trombotiska händelser (t.ex. hjärtinfarkt eller stroke). Epidemiologiska studier tyder sammantaget inte på någon ökad risk för arteriella trombotiska händelser vid användning av ibuprofen i låg dos (t.ex. ≤ 1 200 mg/dag). Patienter med okontrollerad hypertoni, hjärtsvikt (NYHA II‑III), etablerad ischemisk hjärtsjukdom, perifer arteriell sjukdom och/eller cerebrovaskulär sjukdom ska endast behandlas med ibuprofen efter noggrant övervägande och höga doser (2 400 mg/dag) bör undvikas. Långtidsbehandling av patienter med riskfaktorer för kardiovaskulära händelser (t.ex. hypertoni, hyperlipidemi, diabetes mellitus, rökning) ska endast påbörjas efter noggrant övervägande, särskilt om höga doser av ibuprofen (2 400 mg/dag) krävs. Försiktighet erfordras vid behandling av patienter som haft högt blodtryck och/eller hjärtsvikt, eftersom vätskeretention och ödem har rapporterats i samband med behandling med NSAID. Gastrointestinal blödning, magsår och perforation Det finns ett starkt samband mellan dos och allvarlig gastrointestinal blödning. Samtidig behandling med ibuprofen och andra NSAID‑preparat, inklusive selektiva cyklooxygenas‑2‑(COX‑2)‑hämmare ska undvikas. Äldre patienter har en ökad risk att få biverkningar vid behandling med ett NSAID‑preparat, särskilt gastrointestinal blödning och perforation, som kan vara fatala. Gastrointestinal blödning, ulceration och perforation, som kan vara fatala, har rapporterats vid behandling med alla typer av NSAID‑preparat och har inträffat när som helst under behandling, med eller utan varningssymtom eller tidigare allvarliga gastrointestinala händelser. Risken för gastrointestinal blödning, ulceration eller perforation är större vid behandling med höga doser av NSAID‑preparat hos patienter med anamnes på ulcus, särskilt om det komplicerats med blödning eller perforation (se avsnitt Kontraindikationer) och hos äldre patienter. Patienter med ovan nämnda riskfaktorer bör börja behandling på lägsta möjliga dos. Behandling med slemhinneskyddande läkemedel (t.ex. misoprostol eller protonpumpshämmare) bör övervägas för dessa patienter, liksom för patienter som behandlas med låga doser acetylsalicylsyra eller andra läkemedel som kan öka risken för gastrointestinala biverkningar (se nedan och avsnitt Interaktioner). Patienter med anamnes på gastrointestinala biverkningar, särskilt äldre patienter, ska informeras om att vara uppmärksamma på ovanliga symtom från buken (framför allt gastrointestinala blödningar), särskilt i början av behandlingen och att om sådana uppträder ta kontakt med sjukvården. Försiktighet bör iakttas hos patienter som samtidigt behandlas med läkemedel som kan öka risken för ulcerationer eller blödningar, såsom orala kortikosteroider, antikoagulantia såsom warfarin, selektiva serotoninåterupptagshämmare eller trombocytaggregationshämmande medel såsom acetylsalicylsyra (se avsnitt Interaktioner). Behandling med ibuprofen ska avbrytas om patienten drabbas av gastrointestinal blödning eller ulceration. NSAID‑preparat bör ges med försiktighet till patienter med anamnes på gastrointestinal sjukdom, t.ex. ulcerös kolit och Crohns sjukdom, då dessa tillstånd kan försämras (se avsnitt Biverkningar). Renala effekter Försiktighet bör iakttas hos dehydrerade patienter. Det finns en risk för nedsatt njurfunktion särskilt hos dehydrerade barn, ungdomar och äldre Liksom för andra NSAID‑preparat har administrering av ibuprofen under lång tid resulterat i papillär nekros och andra patologiska förändringar i njuren. Njurtoxicitet har också setts hos de patienter där renala prostaglandiner har en kompensatorisk roll vid bibehållande av normal renal perfusion. Hos dessa patienter kan administrering av NSAID‑preparat orsaka en dosberoende minskning av prostaglandinbildningen och, sekundärt, av det renala blodflödet vilket kan orsaka njursvikt. De som löper störst risk för detta är patienter med nedsatt njurfunktion, hjärtsvikt, leverdysfunktion, äldre och patienter som behandlas med diuretika eller ACE‑hämmare. Symtomen är vanligtvis reversibla vid utsättande av NSAID‑preparatet. Ibuprofen kan orsaka vätske-, natrium- och kaliumretention hos patienter som aldrig har haft njurbesvär på grund av dess effekter på renal perfusion. Detta kan orsaka ödem, hjärtsvikt eller hypertoni hos predisponerade patienter. I allmänhet har regelbunden användning av smärtstillande medel, särskilt kombinationer av olika smärtstillande medel, potential att orsaka bestående skada inklusive risk för njursvikt (analgetisk nefropati). Hematologiska effekter Ibuprofen kan hämma trombocytaggregation och leda till förlängd blödningstid. Således rekommenderas noggrann kontroll av patienter med koagulationsstörningar eller som tar antikoagulantia. Andningsbesvär Försiktighet krävs om ibuprofen administreras till patienter med, eller tidigare anamnes på, bronkialastma, kronisk rinit eller allergisk sjukdom eftersom ibuprofen har rapporterats orsaka bronkospasm, urtikaria och angioödem hos sådana patienter. Dermatologiska effekter Allvarliga hudreaktioner, varav vissa livshotande, inräknat exfoliativ dermatit, Stevens-Johnsons syndrom och toxisk epidermal nekrolys har rapporterats i sällsynta fall vid användning av NSAIDpreparat (se avsnitt Biverkningar). Patienter verkar löpa störst risk för dessa reaktioner tidigt under behandlingen, då reaktionen oftast uppträder inom behandlingens första månad. Akut generaliserad exantematös pustulos (AGEP) har rapporterats i samband med läkemedel som innehåller ibuprofen. Behandling med ibuprofen ska avslutas vid första tecken och symtom på allvarliga hudreaktioner, såsom hudutslag, sår på slemhinnor eller något annat tecken på överkänslighet. SLE och blandad bindvävssjukdom Hos patienter med systemisk lupus erythematosus (SLE) och blandad bindvävssjukdom kan det finnas en ökad risk för aseptisk meningit (se nedan och avsnitt Biverkningar). Aseptisk meningit Aseptisk meningit har i sällsynta fall observerats hos patienter behandlade med ibuprofen. Trots att det troligen mest förekommer hos patienter med systemisk lupus erythematosus och närbesläktade bindvävnadssjukdomar, har det rapporterats hos patienter som inte har någon underliggande kronisk sjukdom. Infektioner och infestationer I sällsynta fall kan allvarliga hud- och mjukdelsinfektioner ha sitt ursprung i vattkoppor. Än så länge kan NSAID‑preparatens bidragande roll i försämringen av dessa infektioner inte uteslutas. Därför bör behandling med ibuprofen undvikas vid vattkoppor. Överkänslighetsreaktioner Smärtstillande medel, febernedsättande och icke‑steroida antiinflammatoriska medel (NSAID‑preparat) kan leda till eventuella allvarliga överkänslighetsreaktioner, inklusive anafylaktiska reaktioner, även hos patienter som inte tidigare behandlats med den här typen av läkemedel. Risken för överkänslighet efter intag av ibuprofen tycks vara högre hos patienter som tidigare har uppvisat överkänslighet mot andra smärtstillande medel, febernedsättande medel, NSAID‑preparat och hos patienter med bronkiell hyperresponsivitet (astma), hösnuva, näspolyper eller kronisk obstruktiv lungsjukdom eller tidigare episoder av angioödem (se avsnitt Kontraindikationer och Biverkningar). De allergiska reaktionerna kan yttra sig som astmaattacker (så kallad analgetisk astma), Quinckes ödem eller nässelutslag. Svåra överkänslighetsreaktioner (t.ex. anafylaktisk chock) har rapporterats i sällsynta fall. Behandlingen med ibuprofen ska omedelbart avbrytas vid första tecken på överkänslighetsreaktion. Nedsatt hjärt-, njur- och leverfunktion Hos patienter med nedsatt njur-, hjärt- eller leverfunktion krävs försiktighet eftersom användning av NSAID‑preparat kan leda till en försämrad njurfunktion. Denna risk är ytterligare förhöjd hos patienter som regelbundet tar kombinationer av olika smärtstillande medel. Den lägsta effektiva dosen under kortast möjliga tid och regelbunden kontroll av kliniska parametrar och laboratorieparametrar, särskilt vid långvarig behandling, rekommenderas hos patienter med nedsatt hjärt-, njur- eller leverfunktion (se avsnitt Kontraindikationer). Huvudvärk vid överanvändning av läkemedel Långvarig användning av någon typ av smärtstillande medel mot huvudvärk kan förvärra värken. Vid upplevelse eller misstanke om detta, ska läkarvård sökas och behandlingen sättas ut. Diagnosen överanvändning av läkemedel bör misstänkas hos patienter med återkommande eller daglig huvudvärk trots (eller på grund av) regelbunden användning av läkemedel mot huvudvärk. Patienter med gastrointestinala problem, SLE, hematologiska störningar eller koagulationsstörningar och astma ska behandlas med försiktighet och kontrolleras noggrant vid behandling med NSAID‑preparat, eftersom deras tillstånd kan försämras av NSAID. Maskering av symtom på underliggande infektioner Ibuprofen Accord kan maskera symtom på infektioner, vilket kan leda till att insättning av lämplig behandling fördröjs och därmed till sämre utfall av infektionen. Detta har iakttagits vid samhällsförvärvade bakteriella lunginflammationer och bakteriella komplikationer av varicella. När Ibuprofen Accord administreras mot feber eller för smärtlindring vid infektioner rekommenderas övervakning av infektionen. Om patienten inte är inlagd på sjukhus ska denne kontakta läkare om symtomen kvarstår eller förvärras. Information om hjälpämnen Ibuprofen tabletter innehåller laktosmonohydrat och bör inte ges till patienter med sällsynta ärftliga tillstånd som galaktosintolerans, total laktasbrist eller glukos galaktosmalabsorption. Detta läkemedel innehåller mindre än 1 mmol (23 mg) natrium per tablett, d.v.s. är näst intill “natriumfritt”.",
        "interaction": "Följande kombinationer med ibuprofen bör undvikas: Dikumarolgruppen: NSAID‑preparat kan öka effekten av antikoagulantia såsom warfarin. Experimentella studier visar att ibuprofen förstärker warfarinets effekter på blödningstiden. NSAID‑preparat och dikumarolgruppen metaboliseras av samma enzym, CYP2C9. Trombocytaggregationshämmare: NSAID‑preparat ska inte kombineras med trombocytaggregationshämmare såsom tiklopid på grund av additiv hämning av trombocytfunktionen (se nedan). Metotrexat: NSAID‑preparat hämmar den tubulära sekretionen av metotrexat och en viss metabolisk interaktion med minskad clearance av metotrexat som följd kan också förekomma. Därför ska man vid högdosbehandling med metotrexat alltid undvika förskrivning av NSAID‑preparat. Acetylsalicylsyra: Samtidig administrering av ibuprofen och acetylsalicylsyra rekommenderas i allmänhet inte på grund av eventuell ökad risk för biverkningar. Experimentella data antyder att ibuprofen eventuellt kan hämma effekten av låga doser av acetylsalicylsyra på trombocytaggregation kompetitivt när de ges samtidigt. Även om det finns osäkerheter kring extrapolering av dessa data till den kliniska situationen går det inte att utesluta möjligheten att regelbunden långvarig användning av ibuprofen eventuellt minskar den hjärtskyddande effekten av låga doser acetylsalicylsyra. Ingen klinisk relevant effekt anses sannolik vid tillfällig användning av ibuprofen (se avsnitt Farmakodynamik). Hjärtglykosider: NSAID‑preparat kan förvärra hjärtsvikt, minska den glomerulära filtrationen och öka hjärtglykosider i plasma (t.ex. digoxin). Mifepriston: En sänkning av läkemedlets effekt kan teoretiskt förekomma på grund av antiprostaglandinegenskaper hos icke‑steroida antiinflammatoriska läkemedel (NSAID‑preparat) inklusive acetylsalicylsyra. Begränsad erfarenhet tyder på att administrering av NSAID‑preparat samma dag som prostaglandin administreras inte negativt påverkar effekten av mifepriston eller prostaglandin på cervixmognad eller uteruskontraktilitet, inte heller påverkas den kliniska effekten vid medicinsk abort. Sulfonureider: Det finns enstaka rapporter om hypoglykemi hos patienter som behandlats med sulfonureider och ibuprofen. Zidovudin: Det finns bevis för ökad risk för hemartros och hematom hos hiv‑positiva med blödarsjuka som samtidigt behandlas med zidovudin och ibuprofen. Följande kombinationer med ibuprofen kan kräva dosanpassning: Antihypertensiva: NSAID‑preparat kan minska effekten av diuretika och andra blodtryckssänkande läkemedel. Diuretika kan också öka risken för nefrotoxicitet av NSAID. Aminoglykosider: NSAID‑preparat kan minska utsöndringen av aminoglykosider. Barn: Försiktighet ska iakttas vid samtidig behandling med ibuprofen och aminoglykosider. Litium: Ibuprofen minskar litiums renala clearance och som en följd härav kan litiumnivåerna öka. Kombinationen bör undvikas såvida inte frekventa kontroller av serumhalten av litium kan genomföras och eventuell reduktion av litiumdosen göras. ACE‑hämmare, angiotensin‑II‑antagonister och diuretika: Ökad risk för akut njursvikt, vanligen reversibel, finns för patienter med nedsatt njurfunktion (t.ex. dehydrerade och/eller äldre patienter) när behandling med ACE‑hämmare eller angiotensin‑II‑antagonister ges samtidigt med NSAID‑preparat, inklusive selektiva cyklooxygenas‑2‑hämmare. Kombinationen bör därför ges med försiktighet till patienter med nedsatt njurfunktion, speciellt äldre. Patienter bör vara tillräckligt hydrerade och kontroll av njurfunktionen bör övervägas efter påbörjad kombinationsbehandling och regelbundet under behandlingen (se avsnitt Varningar och försiktighet). Betablockare: NSAID‑preparat motverkar den antihypertensiva effekten av beta‑receptorblockerande medel. Selektiva serotoninåterupptagshämmare (SSRI‑preparat): SSRI- och NSAID‑preparat medför var för sig en ökad blödningsrisk, t.ex. från magtarmkanalen. Denna risk ökar vid kombinationsbehandling. Mekanismen kan eventuellt sammanhänga med ett minskat upptag av serotonin i trombocyterna (se avsnitt Varningar och försiktighet). Ciklosporin: Administrering av NSAID‑preparat samtidigt med ciklosporin anses kunna öka risken för nefrotoxicitet på grund av minskad syntes av prostacyklin i njuren. Vid kombinationsbehandling måste därför njurfunktionen följas noggrant. Kaptopril: Experimentella studier talar för att ibuprofen motverkar effekten av kaptopril på natriumutsöndringen. Kolestyramin: Vid samtidig administrering av ibuprofen och kolestyramin förlångsammas och minskar (med 25 %) absorptionen av ibuprofen. Medlen ska ges med minst 2 timmars mellanrum. Tiazider, tiazidbesläktade preparat och loop‑diuretika: NSAID‑preparat kan motverka den diuretiska effekten av furosemid och bumetanid, möjligen via hämning av prostaglandinsyntesen. De kan även motverka den antihypertensiva effekten av tiazider. Takrolimus: Administrering av NSAID‑preparat samtidigt med takrolimus anses kunna öka risken för nefrotoxicitet på grund av minskad syntes av prostacyklin i njuren. Vid kombinationsbehandling måste därför njurfunktionen följas noggrant. Metotrexat: Risken för eventuell interaktion mellan NSAID‑preparat och metotrexat måste även beaktas vid lågdosbehandling med metotrexat, framför allt hos patienter med nedsatt njurfunktion. När kombinationsbehandling genomförs bör njurfunktionen följas. Försiktighet bör iakttas om både NSAID‑preparat och metotrexat ges inom 24 timmar, då plasmahalten av metotrexat kan öka och resultera i ökad toxicitet. Kortikosteroider: Samtidig behandling ger ökad risk för gastrointestinal ulceration eller blödning. Trombocytaggregationshämmare: Ökad risk för gastrointestinal blödning (se ovan). Kinolonantibiotika Djurdata tyder på att NSAID‑preparat kan öka risken för kramper kopplade till kinolonantibiotika. Patienter som tar NSAID‑preparat och kinoloner kan löpa ökad risk att utveckla kramper. Andra smärtstillande medel och cyklooxygenas‑2‑selektiva hämmare: Undvik samtidig användning av två eller flera NSAID‑preparat, inklusive Cox‑2‑hämmare eftersom det kan öka risken för biverkningar (se avsnitt Varningar och försiktighet). Naturläkemedel: Ginkgo biloba kan förstärka risken för blödning med NSAID‑preparat. CYP2C9‑hämmare: Samtidig administrering av ibuprofen och CYP2C9‑hämmare kan öka exponeringen av ibuprofen (CYP2C9‑substrat). I en studie med vorikonazol och flukonazol (CYP2C9‑hämmare) kunde en ökning med ungefär 80 till 100 % av S(+)‑ibuprofens exponering visas. Sänkning av ibuprofendosen ska övervägas vid samtidig administrering av potenta CYP2C9‑hämmare, speciellt om hög dos ibuprofen administreras tillsammans med vorikonazol eller flukonazol. Ritonavir: En ökning av koncentrationen av NSAID‑preparat är möjlig. Probenecid: Fördröjer utsöndring av NSAID‑preparat, med eventuell ökning av deras plasmakoncentration. Pemetrexed: En interaktion med pemetrexed föreligger på grund av en ökad risk för dess toxicitet genom minskad plasmaclearance. Hos patienter med nedsatt njurfunktion och kreatinclearance mellan 45 och 80 ml/min ska denna kombination undvikas. Hos patienter med normal njurfunktion är försiktighet baserad på laboratorietester av njurfunktion tillräcklig. Interaktionsstudier har endast utförts på vuxna.",
        "pregnancy": "Hämning av prostaglandinsyntesen kan påverka graviditeten och/eller embryonal/ /fosterutveckling på ett negativt sätt. Data från epidemiologiska studier tyder på en ökad risk för missfall, samt risk för gastroschisis och hjärtmissbildning efter intag av en prostaglandinsynteshämmare under tidig graviditet. Den absoluta risken för kardiovaskulär missbildning ökade från mindre än 1 % till cirka 1,5 %. Risken tros öka med högre dos samt med behandlingens längd. Hos djur har tillförsel av prostaglandinsynteshämmare visats leda till ökad förekomst av pre- och postimplantationsförluster samt embryo/fetal död. Ökad förekomst av flera missbildningar, inklusive kardiovaskulära, har dessutom rapporterats hos djur som exponerats för en prostaglandinsynteshämmare under den organbildande perioden. Från och med graviditetsvecka 20 kan användning av ibuprofen orsaka oligohydramnios till följd av nedsatt njurfunktion hos fostret. Det kan inträffa en kort tid efter behandlingsstart och är vanligtvis reversibelt efter att behandlingen avbryts. Dessutom har det förekommit rapporter om konstriktion av ductus arteriosus efter behandling under andra trimestern, som i de flesta fall försvann efter avslutad behandling. Under den första och andra trimestern av graviditeten ska ibuprofen därför användas endast då det är absolut nödvändigt. Om ibuprofen används av en kvinna som försöker bli gravid, eller tas under den första och andra trimestern av graviditeten bör dosen vara så låg och behandlingstiden så kort som möjligt. Överväg fosterövervakning för oligohydramnios och slutning av ductus arteriosus vid exponering för ibuprofen under flera dagar från och med graviditetsvecka 20. Ibuprofen ska utsättas om oligohydramnios eller konstriktion av ductus arteriosus upptäcks. Under tredje trimestern av graviditeten kan alla prostaglandinsynteshämmare utsätta fostret för: Kardiopulmonell toxicitet (för tidig konstriktion/slutning av ductus arteriosus och pulmonell hypertension) Störd njurfunktion (se ovan) Modern och fostret, vid graviditetens slut, för: Ökad blödningstid Hämning av uteruskontraktioner, vilket kan leda till försenad/förlängd förlossning Ovanstående medför att ibuprofen är kontraindicerat under tredje trimestern av graviditeten.",
        "breastfeeding": "Ibuprofen passerar över i modersmjölk, men med terapeutiska doser under korttidsbehandling synes risk för påverkan på barnet osannolik. Om däremot längre behandling ordineras ska tidig avvänjning övervägas.",
        "fertility": "Användning av ibuprofen kan minska fertilitet och rekommenderas ej till kvinnor som önskar bli gravida. Uppehåll i ibuprofenbehandling av kvinnor som har svårt att bli gravida eller som genomgår infertilitetsundersökningar bör övervägas.",
        "driving": "Efter behandling med ibuprofen kan reaktionsförmågan påverkas hos vissa patienter. Detta bör beaktas då skärpt uppmärksamhet krävs. Biverkningar som yrsel, sömnighet, trötthet och synstörningar är möjliga efter intag av NSAID‑preparat. Patienter som är påverkade ska inte köra bil eller använda maskiner.",
        "side-effects": "Biverkningarna associeras i huvudsak med den farmakologiska effekten av ibuprofen på prostaglandinsyntesen. De vanligaste biverkningarna är dyspepsi och diarré, som uppskattas uppkomma hos cirka 10‑30 % av alla behandlade patienter. Biverkningar som eventuellt kan ha samband med ibuprofen visas med MedDRA:s frekvenskonvention och organsystem. Följande frekvensgrupperingar används: Mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100), sällsynta (≥1/10 000, <1/1 000), mycket sällsynta (<1/10 000) och ingen känd frekvens (kan inte beräknas från tillgängliga data). Organsystem Frekvens Biverkning Infektioner och infestationer Mindre vanliga Rinit Sällsynta Aseptisk meningit (se avsnitt Varningar och försiktighet) Blodet och lymfsystemet Mindre vanliga Leukopeni, trombocytopeni, agranulocytos, aplastisk anemi och hemolytisk anemi Immunsystemet Mindre vanliga Överkänslighet Sällsynta Anafylaktisk reaktion Psykiatriska störningar Mindre vanliga Sömnlöshet, ångest Sällsynta Delirium, förvirringstillstånd Centrala och perifera nervsystemet Vanliga Huvudvärk, yrsel Mindre vanliga Parestesi, somnolens Sällsynta Synnervsinflammation Ögon Mindre vanliga Synnedsättning Sällsynta Toxisk optikusneuropati Öron och balansorgan Mindre vanliga Hörselnedsättning Sällsynta Tinnitus, vertigo Andningsvägar, bröstkorg och mediastinum Mindre vanliga Astma, bronkospasm, dyspné. Magtarmkanalen Vanliga Dyspepsi, diarré, illamående, kräkningar, buksmärta, gasbildning, förstoppning, melena, hematemes, blödning i magtarmkanalen Mindre vanliga Gastrit, tolvfingertarmssår, magsår munsår, gastrointestinal perforation Mycket sällsynta Pankreatit Ingen känd frekvens Försämring av ulcerös kolit och Crohns sjukdom Lever och gallvägar Mindre vanliga Hepatit, gulsot, avvikande leverfunktion Sällsynta Leverskada Mycket sällsynta Leversvikt Hud och subkutan vävnad Vanliga Utslag Mindre vanliga Urtikaria, klåda, hudblödning angioödem, ljusöverkänslighetsreaktion Mycket sällsynta Svåra former av hudreaktioner (t.ex. erythema multiforme, bullösa reaktioner, inklusive Stevens‑Johnsons syndrom och toxisk epidermal nekrolys) Ingen känd frekvens Biverkningar med eosinofili och systemiska symtom (DRESS-syndrom), Akut generaliserad exantematös pustulos (AGEP) Njurar och urinvägar Mindre vanliga Nefrotoxicitet i olika former, t.ex. tubulointerstitiell nefrit, nefrotiskt syndrom och njursvikt Allmänna symtom symtom vid administreringsstället Vanliga Trötthet Sällsynta Ödem Hjärtat Ingen känd frekvens Hjärtsvikt, hjärtinfarkt (se även avsnitt Varningar och försiktighet) Blodkärl Ingen känd frekvens Hypertoni Hjärta och blodkärl: Ödem, hypertoni och hjärtsvikt har rapporterats i samband med NSAID‑behandling. Kliniska studier tyder på att användning av ibuprofen, särskilt i höga doser (2 400 mg dagligen), kan medföra en liten ökad risk för arteriella trombotiska händelser såsom hjärtinfarkt eller stroke (se avsnitt Varningar och försiktighet). Magtarmkanalen: De vanligaste observerade biverkningarna av NSAID‑preparat är av gastrointestinal natur. Illamående, kräkningar, diarré, flatulens, förstoppning, dyspepsi, buksmärta, melena, hematemes, ulcerös stomatit, gastrointestinal blödning samt försämring av kolit och Crohns sjukdom (se avsnitt Kontraindikationer) har rapporterats efter administrering av ibuprofen. Gastrit, duodenalsår och magsår och gastrointestinal perforation har varit mindre förekommande. Gastrointestinala sår, perforation eller blödning kan ibland vara fatala, särskilt hos äldre (se avsnitt Varningar och försiktighet). Immunsystemet: Överkänslighetsreaktioner har rapporterats efter behandling med NSAID‑preparat. De kan bestå av (a) icke‑specifik allergisk reaktion och anafylaxi, (b), reaktivitet i andningsvägar omfattande astma, försämrad astma, bronkospasm eller dyspné eller (c) hudsjukdomar, inklusive olika typer av utslag, klåda, urtikaria, hudblödning, angioödem och i mycket sällsynta fall erythema multiforme, bullös dermatit (inklusive Stevens‑Johnsons syndrom och toxisk epidermal nekrolys). Infektioner och infestationer: Rinit och aseptisk meningit (särskilt hos patienter med befintliga autoimmuna sjukdomar, t.ex. lupus erythematosus och blandad bindvävssjukdom) med symtom som stel nacke, huvudvärk, illamående, kräkningar, feber eller förvirring (se avsnitt Varningar och försiktighet). Om tecken på en infektion uppstår eller försämras under användning av ibuprofen bör patienten således omedelbart söka läkare. Hud och subkutan vävnad: I sällsynta fall kan svåra hudinfektioner och mjukdelskomplikationer uppstå vid vattkoppor (se även ”Infektioner och infestationer”). Försämring av infektionsrelaterade inflammationer (t.ex. utveckling av nekrotiserade fascit) som sammanfaller med användning av NSAID preparat har beskrivits. Blod- och lymfaktiska systembesvär: Ibuprofen kan förlänga blödningstiden genom reversibel hämning av trombocytaggregation. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala",
        "overdosage": "Toxicitet Risk för symtom vid doser >80‑100 mg/kg. Vid doser >200 mg/kg finns risk för allvarliga symtom, dock stora individuella variationer. En dos ´på 560 mg/kg till ett 15 månaders barn gav allvarlig intoxikation. 3,2 g till en 6‑åring gav lindrig till måttlig, 2,8‑4 g till en 1½- och 6 g till en 6‑åring gav allvarlig, 8 g till vuxen gav måttlig och >20 g till vuxen mycket allvarlig intoxikation. 8 g till en 16‑åring gav njurpåverkan och 12 g i kombination med alkohol till tonåring gav akut njurpåverkan. Symtom De flesta patienter som hare tagit stora mängder ibuprofen uppvisar symtom inom 4 till 6 timmar. De dominerande symtomen av en överdosering kommer från magtarmkanalen, t.ex. illamående, buksmärtor, kräkningar (eventuellt blodtillblandade). Effekter på centrala nervsystemet kan omfatta huvudvärk, tinnitus, förvirring och nystagmus. Vid höga doser kan medvetslöshet och kramper (främst hos barn) uppstå. Kardiovaskulär toxicitet, inklusive bradykardi, takykardi och hypotoni har rapporterats. Hypernatremi, effekter på njurar och hematuri kan förekomma. Vid allvarlig förgiftning kan acidos förekomma. Vid signifikant överdosering kan njursvikt och leverskada uppstå. Hypotermi och ARDS har rapporterats i enstaka fall. Behandling Behandling ska vara symtomatisk och stödjande efter behov. Inom en timme efter intag av en eventuellt toxisk mängd kan aktivt kol övervägas. Alternativt kan magsköljning övervägas hos vuxna inom en timme efter intag av en eventuellt livshotande överdosering. Vid gastrointestinala besvär, administrera antacida. Vid hypotoni, intravenös vätska, och om det krävs, intropiskt stöd. Sörj för god diures. Korrigera syra‑bas- och elektrolytrubbningar. Patienter ska observeras under minst fyra timmar efter intag av eventuellt toxiska mängder.",
        "pharmacodynamic": "Verkningsmekanism Ibuprofen tillhör gruppen icke‑steroida antiinflammatoriska läkemedel (NSAID‑preparat). Det innehåller propionsyraderivatet p‑isobutyl‑hydratropasyra. Ibuprofen verkar antiinflammatoriskt, analgetiskt och antipyretiskt. Den antiflogistiska effekten ligger i nivå med acetylsalicylsyrans och indometacins. Den farmakologiska effekten av ibuprofen är troligtvis associerad med dess förmåga att hämma prostaglandinsyntes. Ibuprofen förlänger blödningstiden genom reversibel hämning av trombocytaggregation. Klinisk effekt och säkerhet Experimentella data antyder att ibuprofen eventuellt kan hämma effekten av låga doser av acetylsalicylsyra på trombocytaggregation kompetitivt när de ges samtidigt. Vissa farmakodynamiska studier visar att när engångsdoser av ibuprofen 400 mg togs inom 8 timmar före eller inom 30 minuter efter dosering av acetylsalicylsyra med omedelbar frisättning (81 mg), uppstod en nedsatt effekt av acetylsalicylsyra på bildandet av tromboxan eller trombocytaggregation. Även om det finns osäkerheter kring extrapolering av dessa data till den kliniska situationen går det inte att utesluta möjligheten att regelbunden långvarig användning av ibuprofen eventuellt minskar den hjärtskyddande effekten av låga doser acetylsalicylsyra. Ingen klinisk relevant effekt anses sannolik vid tillfällig användning av ibuprofen (se avsnitt Interaktioner). Ibuprofen hämmar renal prostaglandinsyntes. Hos patienter med normal njurfunktion har denna effekt ingen särskild betydelse. Hos patienter med kronisk njursvikt, dekompenserad hjärt- eller leversvikt samt tillstånd som omfattar förändringar av plasmavolym kan den hämmade prostaglandinsyntesen leda till akut njursvikt, vätskeretention och hjärtsvikt (se avsnitt Kontraindikationer).",
        "pharmacokinetic": "Absorption Ibuprofen absorberas snabbt från magtarmkanalen med en biotillgänglighet på 80‑90 %. Maximal plasmakoncentration uppnås efter 1‑2 timmar. Vid administrering med föda är maximal serumkoncentration lägre och uppnås långsammare än vid intag på tom mage. Föda har ingen tydlig effekt på total biotillgänglighet. Distribution Ibuprofen binds i stor utsträckning till plasmaprotein (99 %). Ibuprofen har låg distributionsvolym, cirka 0,12‑0,2 l/kg hos vuxna. Metabolism Ibuprofen metaboliseras snabbt i levern via cytokrom P450, företrädesvis CYP2C9, till två primärt inaktiva metaboliter 2‑hydroxyibuprofen och 3‑karboxyibuprofen. Efter oralt intag av läkemedlet kan något mindre än 90 % av oral dos av ibuprofen återfinnas i urin som oxidativa metaboliter och deras glukoronkonjugat. Mycket lite ibuprofen utsöndras oförändrat i urin. Eliminering Utsöndring via njuren är både snabb och fullständig. Elimineringshalveringstiden är cirka 2 timmar. Utsöndringen av ibuprofen är så gott som fullständig 24 timmar efter sista dos. Särskilda populationer Äldre Om inte njurfunktionen är nedsatt är det endast små, kliniskt insignifikanta, skillnader med avseende på farmakokinetisk profil mellan unga och äldre. Barn Systemisk exponering av ibuprofen efter viktjusterade terapeutiska doser (5 m/kg till 10 mg/kg kroppsvikt) till barn ett år och äldre, förefaller lika den hos vuxna. Barn 3 månader till 2,5 år förefaller ha högre distributionsvolym (l/kg) och clearence (l/kg/h) för ibuprofen än barn >2,5 år till 12 år. Nedsatt njurfunktion Hos patienter med mild njursvikt har obunden (S)‑ibuprofen, högre AUC‑värden för (S)‑ibuprofen och ökad enantiomer AUC(S/R)‑förhållande än hos friska kontroller rapporterats. Hos patienter med njursjukdom i slutskede som erhåller dialys var den fria fraktionen av ibuprofen ungefär 3 % jämfört med 1 % hos friska frivilliga. Svår njurfunktionsnedsättning kan resultera i ackumulering av ibuprofenmetaboliter. Signifikansen av denna effekt är okänd. Metaboliterna kan tas bort via hemodialys (se avsnitt Dosering, Kontraindikationer och Varningar och försiktighet). Nedsatt leverfunktion Alkoholorsakad leversjukdom med mild till moderat leversvikt resulterade inte i påtagligt ändrade farmakokinetiska parametrar. Hos cirrotiska patienter med moderat leversvikt (Child‑Pugh‑poäng 6‑10) behandlade med racemiskt ibuprofen observerades i genomsnitt en tvåfaldig förlängning av halveringstiden och enantiomera AUC‑värden (S/R) var signifikant lägre än hos friska kontroller, vilket tyder på försämring av metabol överföring (inversion) av (R)‑ibuprofen till aktiva (S)‑enantiomer (se avsnitt Dosering, Kontraindikationer och Varningar och försiktighet).",
        "preclinical-info": "Det finns inga prekliniska data av relevans för säkerhetsbedömningen utöver vad som redan beaktats i produktresumén.",
        "composition": "Kvalitativ och kvantitativ sammansättning En filmdragerad tablett innehåller 200 mg ibuprofen Hjälpämne med känd effekt: en tablett innehåller 23 mg laktos. Förteckning över hjälpämnen Tablettkärna: Laktosmonohydrat, majsstärkelse, kroskarmellosnatrium, kolloidal vattenfri kiseldioxi, mikrokristallin cellulosa, magnesiumstearat Tablettdragering: Polyvinylalkohol (E1203), titandioxid (E171), makrogol/PEG 3350 (E1521), talk, erytrosin aluminumlack (E127)",
        "incompatibility": "Ej relevant.",
        "handling-life-shelf-storage": "Hållbarhet 5 år. Särskilda förvaringsanvisningar Inga särskilda förvaringsanvisningar. Särskilda anvisningar för destruktion Inga särskilda anvisningar.",
        "properties-medicine": "Filmdragerad tablett Ibuprofen Accord 200 mg filmdragerade tabletter: rosafärgade, runda, cirka 10 mm i diameter, bikonvexa, filmdragerade tabletter, präglade med ”DJ” på ena sidan och släta på andra sidan."
    },
    "bilder_och_delbarhet": {
        "delbarhets-information": "Sväljes hela helst vid eller efter en måltid, med rikligt med vatten. Ska sväljas hela och får inte tuggas, delas, krossas eller sugas på. Får inte delas. Får inte krossas. Får inte tuggas."
    },
    "miljöinformation": {},
    "skyddsinfo": {},
    "product_name": {
        "product_name": "Ibuprofen Accord, Filmdragerad tablett 200 mg"
    }
}