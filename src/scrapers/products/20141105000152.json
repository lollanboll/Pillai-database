{
    "bipacksedel": {},
    "produktresume": {
        "tradename": "Oxycodone/Naloxone Teva 5 mg/2,5 mg depottabletterOxycodone/Naloxone Teva 10 mg/5 mg depottabletterOxycodone/Naloxone Teva 20 mg/10 mg depottabletterOxycodone/Naloxone Teva 30 mg/15 mg depottabletterOxycodone/Naloxone Teva 40 mg/20 mg depottabletter",
        "composition": "Oxycodone/Naloxone Teva 5 mg/2,5 mg Varje depottablett innehåller 5 mg oxikodonhydroklorid (motsvarande 4,5 mg oxikodon) och 2,5 mg naloxonhydroklorid (som 2,74 mg naloxonhydrokloriddihydrat motsvarande 2,25 mg naloxon). Oxycodone/Naloxone Teva 10 mg/5 mg Varje depottablett innehåller 10 mg oxikodonhydroklorid (motsvarande 9 mg oxikodon) och 5 mg naloxonhydroklorid (som 5,45 mg naloxonhydrokloriddihydrat motsvarande 4,5 mg naloxon). Oxycodone/Naloxone Teva 20 mg/10 mg Varje depottablett innehåller 20 mg oxikodonhydroklorid (motsvarande 18 mg oxikodon) och 10 mg naloxonhydroklorid (som 10,9 mg naloxonhydrokloriddihydrat motsvarande 9 mg naloxon). Oxycodone/Naloxone Teva 30 mg/15 mg Varje depottablett innehåller 30 mg oxikodonhydroklorid (motsvarande 27 mg oxikodon) och 15 mg naloxonhydroklorid (som 16,35 mg naloxonhydrokloriddihydrat motsvarande 13,5 mg naloxon). Oxycodone/Naloxone Teva 40 mg/20 mg Varje depottablett innehåller 40 mg oxikodonhydroklorid (motsvarande 36 mg oxikodon) och 20 mg naloxonhydroklorid (som 21,8 mg naloxonhydrokloriddihydrat motsvarande 18 mg naloxon).För fullständig förteckning över hjälpämnen, se avsnitt 6.1.",
        "product-form": "Depottablett Oxycodone/Naloxone Teva 5 mg/2,5 mg Vit, rund, bikonvex depottablett med en diameter på 4,7 mm och en höjd på 2,9-3,9 mm. Oxycodone/Naloxone Teva 10 mg/5 mg Rosa, avlång, bikonvex depottablett med brytskåror på båda sidor, med en längd på 10,2 mm, en bredd på 4,7 mm och en höjd på 3,0-4,0 mm.Tabletten kan delas i två lika stora doser. Oxycodone/Naloxone Teva 20 mg/10 mg Vit, avlång, bikonvex depottablett med brytskåror på båda sidor, med en längd på 11,2 mm, en bredd på 5,2 mm och en höjd på 3,3-4,3 mm.Tabletten kan delas i två lika stora doser. Oxycodone/Naloxone Teva 30 mg/15 mg Gul, avlång bikonvex depottablett med brytskåror på båda sidor, med en längd på 12,2 mm, en bredd på 5,7 mm och en höjd på 3,3-4,3 mm.Tabletten kan delas i två lika stora doser. Oxycodone/Naloxone Teva 40 mg/20 mg Rosa, avlång, bikonvex depottablett med brytskåror på båda sidor, med en längd på 14,2 mm, en bredd på 6,7 mm och en höjd på 3,6-4,6 mm.Tabletten kan delas i två lika stora doser.",
        "clinical": "4.1 Terapeutiska indikationer Svår smärta där endast opioider erbjuder tillräcklig analgetisk effekt.Med opioidantagonisten naloxon motverkas opioidinducerad förstoppning genom att oxikodons lokala effekt i tarmen blockeras.Oxycodone/Naloxone Teva är avsett för vuxna. 4.2 Dosering och administreringssätt Dosering Den analgetiska effekten av Oxycodone/Naloxone Teva är likvärdig med depotformuleringar av oxikodonhydroklorid.Doseringen ska anpassas till smärtintensiteten och känsligheten hos varje enskild patient. Om inget annat föreskrivs ska Oxycodone/Naloxone Teva administreras enligt följande: Vuxna Den vanliga startdosen för en patient som inte tidigare har behandlats med opioider är 10 mg/5 mg oxikodonhydroklorid/naloxonhydroklorid var 12:e timme.Lägre doser finns tillgängliga för att förenkla dostitrering när man initierar opioidbehandling och vid individuell dosjustering.Patienter som redan får opioider kan starta med högre doser av Oxycodone/Naloxone Teva beroende på deras tidigare erfarenhet av opioider.Den högsta dagliga dosen för Oxycodone/Naloxone Teva är 160 mg oxikodonhydroklorid och 80 mg naloxonhydroklorid. Den högsta dagliga dosen rekommenderas endast till patienter som tidigare fått en stabil daglig dos av Oxycodone/Naloxone Teva och som har behov av en ökad dos. Detta är särskilt viktigt hos patienter med nedsatt njurfunktion och patienter med lätt nedsatt leverfunktion. Patienter som behöver högre doser av Oxycodone/Naloxone Teva bör få extra oxikodonhydroklorid i depotform med samma tidsintervall, med hänsyn tagen till att den högsta dagliga dosen är 400 mg oxikodonhydroklorid i depotform. Vid dosering med extra oxikodonhydroklorid kan den fördelaktiga effekten som naloxonhydroklorid har på tarmfunktion försämras.Vid avslut av Oxycodone/Naloxone Teva-behandling på grund av byte till annan opioid kan man förvänta sig en försämring i tarmfunktionen. Vissa patienter som tar Oxycodone/Naloxone Teva enligt ett regelbundet tidsschema kan behöva analgetika med omedelbar frisättning som akutmedicin vid smärtgenombrott. Oxycodone/Naloxone Teva är en depottablett och därför inte avsedd för behandling av smärtgenombrott. Vid behandling av smärtgenombrott ska en enskild dos akutmedicin ges, motsvarande ungefär en sjättedel av den dagliga dosen av oxikodonhydroklorid. Om det behövs mer än två ”akutinsatser” per dag är detta normalt en indikation på att dosen av Oxycodone/Naloxone Teva behöver justeras uppåt. Denna justering bör göras varje eller varannan dag i steg med 5 mg/2,5 mg två gånger dagligen, eller vid behov 10 mg/5 mg oxikodonhydroklorid/naloxonhydroklorid tills en stabil dos har nåtts. Syftet är att hitta en patientspecifik dos för administrering två gånger dagligen som ger tillräcklig smärtlindring och minimerar användningen av akutmedicin under den tid som smärtbehandlingen behövs. Oxycodone/Naloxone Teva tas vid den fastställda doseringen två gånger dagligen enligt ett bestämt tidsschema. Även om symmetrisk administrering (samma dos morgon och kväll) enligt ett bestämt tidsschema (var 12:e timme) passar merparten av patienterna, kan vissa patienter, beroende på den individuella smärtsituationen, ha nytta av asymmetrisk dosering som är skräddarsydd efter deras smärtmönster. I allmänhet ska den lägsta effektiva smärtlindrande dosen väljas. Vid behandling av icke-malign smärta är dagliga doser på upp till 40 mg/20 mg oxikodonhydroklorid/naloxonhydroklorid normalt tillräckliga, men högre doser kan behövas.För doser som inte är möjliga/genomförbara med denna styrka, finns andra styrkor tillgängliga. Äldre patienter Precis som för yngre vuxna ska doseringen anpassas till smärtintensiteten och känsligheten hos varje enskild patient. Nedsatt leverfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt leverfunktion. Naloxonkoncentrationerna påverkades i högre grad än oxikodon (se avsnitt 5.2). Den kliniska relevansen för en relativt hög exponering för naloxon hos patienter med nedsatt leverfunktion är ännu inte känd. Försiktighet måste iakttas vid administrering av Oxycodone/Naloxone Teva till patienter med lindrigt nedsatt leverfunktion (se avsnitt 4.4). Oxycodone/Naloxone Teva är kontraindicerat för patienter med måttligt eller allvarligt nedsatt leverfunktion (se avsnitt 4.3). Nedsatt njurfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt njurfunktion (se avsnitt 5.2). Naloxonkoncentrationerna påverkades i högre grad än oxikodon. Den kliniska relevansen för en relativt hög exponering för naloxon hos patienter med nedsatt njurfunktion är ännu inte känd. Försiktighet måste iakttas vid administrering av Oxycodone/Naloxone Teva till patienter med nedsatt njurfunktion (se avsnitt 4.4). Pediatrisk population Säkerhet och effekt för Oxycodone/Naloxone Teva för barn under 18 år har ännu inte fastställts. Inga data finns tillgängliga. Administreringssätt För oral användning.Oxycodone/Naloxone Teva ges i bestämd dos två gånger dagligen vid regelbundna tider.Depottabletterna kan tas med eller utan mat tillsammans med tillräcklig vätska. Oxycodone/Naloxone Teva 5 mg/2,5 mg depottabletter Depottabletterna måste sväljas hela och får inte delas, brytas, tuggas eller krossas. Oxycodone/Naloxone Teva 10 mg/5 mg, 20 mg/10 mg, 30 mg/15 mg, 40 mg/20 mg depottabletter Depottabletterna kan delas i två lika stora doser men får inte tuggas eller krossas. Behandlingslängd Oxycodone/Naloxone Teva bör inte administreras längre än vad som är absolut nödvändigt. Om långvarig smärtbehandling behövs med hänsyn till sjukdomens natur och allvarlighetsgrad krävs noggrann och regelbunden övervakning för att fastställa om och i vilken utsträckning ytterligare behandling behövs.När patienten inte längre behöver opioidbehandling är det lämpligt att trappa ned dosen successivt (se avsnitt 4.4). 4.3 Kontraindikationer Överkänslighet mot de aktiva substanserna eller mot något hjälpämne som anges i avsnitt 6.1 Allvarlig andningsdepression med hypoxi och/eller hyperkapni Allvarlig kronisk obstruktiv lungsjukdom Cor pulmonale Allvarlig bronkialastma Icke-opioidinducerad paralytisk ileus Måttligt till allvarligt nedsatt leverfunktion 4.4 Varningar och försiktighet Försiktighet måste iakttas vid administrering av Oxycodone/Naloxone Teva till patienter med: Allvarligt nedsatt andningsfunktion Sömnapné Samtidig användning av CNS-dämpande medel (se nedan och avsnitt 4.5) MAO-hämmare (se nedan och avsnitt 4.5) Tolerans, fysiskt beroende och abstinenssymtom (se nedan) Psykologiskt beroende (missbruk), missbruksprofil och tidigare alkohol- eller drogmissbruk (se nedan) Äldre eller svaga patienter Skallskada, intrakraniella lesioner eller ökat intrakraniellt tryck, sänkt medvetandegrad av osäkert ursprung Epilepsisjukdom eller predisposition för krampanfall Hypotension Hypertension Pankreatit Lindrigt nedsatt leverfunktion Nedsatt njurfunktion Opioidinducerad paralytisk ileus Myxödem Hypotyreoidism Addisons sjukdom (binjurebarkinsufficiens) Prostatahypertrofi Toxisk psykos Alkoholism Delirium tremens Kolelitiasis Redan existerande kardiovaskulära sjukdomar. Andningsdepression Den primära risken med opioider i för stora mängder är andningsdepression. Sömnrelaterade andningsstörningar Opioider kan orsaka sömnrelaterade andningsstörningar, inklusive central sömnapné (CSA) och sömnrelaterad hypoxemi. Opioidanvändning ökar risken för CSA på ett dosberoende sätt. Överväg att minska den totala opioiddosen för patienter som uppvisar CSA. Risk vid samtidig användning av sedativa läkemedel, såsom bensodiazepiner eller liknande läkemedel: Samtidig användning av opioider, inklusive oxikodonhydroklorid och sedativa läkemedel såsom bensodiazepiner eller liknande läkemedel, kan resultera i sedering, andningsdepression, koma och död. På grund av dessa risker bör samtidig förskrivning av dessa sedativa läkemedel endast göras till patienter för vilka alternativa behandlingsalternativ inte är möjliga. Om det beslutas att förskriva Oxycodone/Naloxone Teva tillsammans med sedativa läkemedel ska den lägsta effektiva dosen användas och behandlingstiden ska vara så kort som möjligt.Patienterna ska följas noggrant för tecken och symtom på andningsdepression och sedering. I detta avseende rekommenderas det starkt att informera patienter och deras vårdgivare om att vara uppmärksamma på dessa symtom (se avsnitt 4.5). MAO-hämmare Oxycodone/Naloxone Teva skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna. Nedsatt lever- eller njurfunktion Försiktighet måste också iakttas när Oxycodone/Naloxone Teva administreras till patienter med lindrigt nedsatt lever-eller njurfunktion. Noggrann medicinsk övervakning är särskilt nödvändig för patienter med allvarligt nedsatt njurfunktion. Diarré Diarré kan betraktas som en möjlig effekt av naloxon. Tolerans, fysiskt beroende och abstinenssymtom Under långvarig administrering kan patienten utveckla tolerans mot läkemedlet och kräva högre doser för att upprätthålla den önskade effekten. Kronisk administrering av Oxycodone/Naloxone Teva kan leda till fysiskt beroende. Abstinenssymtom kan uppträda vid ett abrupt avbrott av behandlingen. Om behandling med Oxycodone/Naloxone Teva inte längre behövs rekommenderas att den dagliga dosen minskas successivt för att undvika abstinenssymtom (se avsnitt 4.2).Oxycodone/Naloxone Teva är inte lämpligt för behandling av abstinenssymtom. Psykologiskt beroende [missbruk], missbruksprofil och tidigare alkohol- och/eller drogmissbruk Det finns en potentiell risk att utveckla beroende av opioida analgetika, inkluderat Oxycodone/Naloxone Teva. Oxycodone/Naloxone Teva bör användas med särskild försiktighet hos patienter med tidigare alkohol- eller drogberoende. Oxikodon enbart har samma missbruksprofil som andra starka opioider. Eventuellt dödlig dos oxikodon Oxycodone/Naloxone Teva 5 mg/2,5 mg depottabletter För att inte försämra depottabletternas depotegenskaper måste depottabletterna tas hela och får inte delas, brytas, tuggas eller krossas. Om depottabletterna delas, bryts, tuggas eller krossas för förtäring leder detta till en snabbare frisättning av de aktiva substanserna och absorption av en eventuellt dödlig dos oxikodon (se avsnitt 4.9). Oxycodone/Naloxone Teva 10 mg/5 mg, 20 mg/10 mg, 30 mg/15 mg, 40 mg/20 mg depottabletter För att inte försämra depottabletternas depotegenskaper får inte depottabletterna tuggas eller krossas. Om depottabletterna tuggas eller krossas för förtäring leder detta till en snabbare frisättning av de aktiva substanserna och absorption av en eventuellt dödlig dos oxikodon (se avsnitt 4.9). Somnolens och/eller episoder av plötsligt insomnande Patienter som har upplevt somnolens och/eller episoder av plötsligt insomnande ska avstå från bilkörning och hantering av maskiner. Dessutom bör en minskning av dosen eller avbrytande av behandlingen övervägas. På grund av möjliga additiva effekter bör försiktighet iakttas när patienter tar andra sederande läkemedel i kombination med Oxycodone/Naloxone Teva (se avsnitt 4.5 och 4.7). Alkohol Samtidig användning av alkohol och Oxycodone/Naloxone Teva kan ge ökad risk för biverkningar av Oxycodone/Naloxone Teva; samtidig användning skall undvikas. Cancer Klinisk erfarenhet saknas hos cancerpatienter med peritoneal karcinomatos eller med sub-ocklusivt syndrom vid avancerad cancer i mag-tarmkanalen eller pelvis. På grund av detta rekommenderas ej Oxycodone/Naloxone Teva till denna patientgrupp. Kirurgi Oxycodone/Naloxone Teva rekommenderas inte för preoperativ användning eller postoperativt inom de första 12–24 timmarna. Beroende på typen av operation och dess omfattning, vilken anestesimetod som har valts, annan samtidig medicinering och den enskilda patientens tillstånd, beror den exakta tidpunkten för när den postoperativa behandlingen med Oxycodone/Naloxone Teva kan påbörjas på en noggrann risk/nytta-bedömning för varje enskild patient. Missbruk Drogmissbrukare avråds bestämt från att missbruka Oxycodone/Naloxone Teva.Om det missbrukas parenteralt, intranasalt eller oralt av individer som är beroende av opioidagonister, såsom heroin, morfin eller metadon, förväntas Oxycodone/Naloxone Teva ge upphov till märkbara abstinensbesvär – på grund av naloxons antagonistegenskaper på opioidreceptorer – eller intensifiera de abstinenssymtom som redan förekommer (se avsnitt 4.9).Missbruk i form av parenterala injektioner av depottablettbeståndsdelarna (särskilt talk) kan förväntas leda till lokal vävnadsnekros och lunggranulom eller kan leda till andra allvarliga, potentiellt dödliga oönskade effekter. Effekter på det endokrina systemet Opioider som oxikodon kan påverka hypotalamus-hypofys-binjure- eller gonad-axeln. Några förändringar som kan ses är en ökning av serumprolaktin och minskningar av plasmakortisol och testosteron. Kliniska symtom kan uppstå från dessa hormonella förändringar. Långtidsbehandling Hos patienter som står på långtidsbehandling kan bytet till Oxycodone/Naloxone Teva utlösa abstinenssymtom eller diarré i början av behandlingen. Hyperalgesi Hyperalgesi som inte svarar på ytterligare dosökning av oxikodon kan uppstå, särskilt vid höga doser. Dosminskning av oxikodon eller byte av opioid kan behövas. Tablettrester i avföringen Den tomma depottablettmatrisen kan ses i avföringen. Pediatrisk population Inga studier avseende säkerhet och effekt för Oxycodone/Naloxone Teva för barn och ungdomar under 18 år har utförts. Användning av Oxycodone/Naloxone Teva för barn och ungdomar under 18 år rekommenderas därför inte. Hjälpämne Detta läkemedel innehåller mindre än 1 mmol (23 mg) natrium per dosenhet, d.v.s. är näst intill “natriumfritt”. 4.5 Interaktioner med andra läkemedel och övriga interaktioner Samtidig användning av opioider och sedativa läkemedel såsom bensodiazepiner eller liknande läkemedel ökar risken för sedering, andningsdepression, koma och död på grund av en additiv CNS-depressiv effekt. Dosen och varaktigheten av samtidig användning bör begränsas (se avsnitt 4.4). Läkemedel som har en CNS-depressiv effekt inkluderar, men begränsas inte till: andra opioider, gabapentinoider såsom pregabalin, anxiolytika, hypnotika och sedativa (inklusive bensodiazepiner), antidepressiva medel, antipsykotika, antihistaminer och antiemetika. Oxycodone/Naloxone Teva skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna.Samtidig administrering av oxikodon och serotonerga medel, såsom selektiva serotoninåterupptagshämmare (SSRI) eller serotonin- och noradrenalinåterupptagshämmare (SNRI), kan orsaka serotonintoxicitet. Symtom på serotonintoxicitet kan innefatta förändrat mentalt tillstånd (t.ex. agitation, hallucinationer, koma), autonom instabilitet (t.ex. takykardi, labilt blodtryck, hypertermi), neuromuskulära rubbningar (t.ex. hyperreflexi, inkoordination, stelhet) och/eller gastrointestinala symtom (t.ex. illamående, kräkningar, diarré). Oxikodon ska användas med försiktighet och dossänkning kan behövas hos patienter som använder dessa läkemedel.Alkohol kan förstärka de farmakodynamiska effekterna hos Oxycodone/Naloxone Teva; samtidig användning skall undvikas.Kliniskt relevanta förändringar av INR-värdet (International Normalized Ratio eller Quick-värdet) i båda riktningarna har observerats hos enskilda individer om oxikodon och kumarinantikoagulantia används samtidigt.Oxikodon metaboliseras huvudsakligen av CYP3A4 med bidrag av CYP2D6 (se avsnitt 5.2). Aktiviteterna av dessa enzym kan hämmas eller induceras av olika läkemedel eller kosttillskott som administreras samtidigt. Oxycodone/Naloxone Teva-doserna kan därför behöva justeras.CYP3A4-hämmare, såsom makrolidantibiotika (t.ex. klaritromycin, erytromycin, och telitromycin), azol-antisvampmedel (t.ex. ketokonazol, vorikonazol, itrakonazol, och posakonazol) proteashämmare (t.ex. ritonavir, indinavir, nelfinavir och sakvinavir), cimetidin och grapefruktjuice kan orsaka ett minskat clearance av oxikodon vilket skulle kunna leda till en ökning av plasmakoncentrationen av oxikodon. Därför kan en minskning av Oxycodone/Naloxone Teva-dosen vara lämplig och återtitrering nödvändigt.CYP3A4-inducerare, såsom rifampicin, karbamazepin, fenytoin och johannesört kan inducera metabolismen av oxikodon och orsaka ett ökat clearance av läkemedlet vilket leder till en minskning av oxikodons plasmakoncentration. Därför bör försiktighet iakttas och ytterligare titrering kan behövas för att uppnå adekvat symtomkontroll.Teoretiskt kan läkemedel som hämmar CYP2D6-aktivitet, såsom paroxetin, fluoxetin och kinidin, orsaka minskat clearence av oxikodon vilket kan leda till en ökad plasmakoncentration av oxikodon. Samtidig administrering med hämmare av CYP2D6 har emellertid resulterat i endast obetydlig inverkan på oxikodons elimination och inget inflytande på de farmakodynamiska effekterna av oxikodon. In vitro-metabolismstudier tyder på att inga kliniskt relevanta interaktioner kan förväntas mellan oxikodon och naloxon. Sannolikheten för kliniskt relevanta interaktioner mellan paracetamol, acetylsalicylsyra eller naltrexon och kombinationen av oxikodon och naloxon i terapeutiska koncentrationer är minimal. 4.6 Fertilitet, graviditet och amning Graviditet Det finns inga adekvata data från behandling med oxikodon/naloxon av gravida kvinnor och under förlossning. Begränsade data om användning av oxikodon under graviditet hos människor visar ingen ökad risk för medfödda missbildningar. För naloxon finns otillräckliga kliniska data om exponerade graviditeter. Kvinnors systemiska exponering för naloxon efter användning av oxikodon/naloxon är relativt låg (se avsnitt 5.2). Både oxikodon och naloxon passerar över i placenta. Inga djurstudier har utförts med kombinationen av oxikodon och naloxon (se avsnitt 5.3). Djurstudier med oxikodon eller naloxon som administreras som enda läkemedel har inte visat sig ha teratogena eller embryotoxiska effekter.Långvarig administrering av oxikodon under graviditet kan leda till abstinenssymtom hos det nyfödda barnet. Vid administrering under förlossning kan oxikodon framkalla andningsdepression hos det nyfödda barnet. Oxycodone/Naloxone Teva bör endast användas under graviditet om nyttan uppväger de eventuella riskerna för det ofödda eller nyfödda barnet. Amning Oxikodon passerar över i bröstmjölk. Ett förhållande för mjölk-/plasmakoncentrationen på 3,4:1 har uppmätts, och det är därför möjligt att oxikodon påverkar barnet som ammas. Det är inte känt om även naloxon passerar över i bröstmjölk. De systemiska nivåerna av naloxon efter användning av oxikodon/naloxon är emellertid mycket låga (se avsnitt 5.2).Risk för det ammande barnet kan inte uteslutas framför allt efter intag av upprepade doser oxikodon/naloxon hos den ammande modern. Amningen bör avbrytas under behandling med Oxycodone/Naloxone Teva. Fertilitet Det finns inga data vad gäller fertilitet. 4.7 Effekter på förmågan att framföra fordon och använda maskiner Oxikodon/naloxon har måttlig effekt på förmågan att framföra fordon och använda maskiner. Detta gäller särskilt i början av behandlingen med oxikodon/naloxon, efter en dosökning eller vid byte från annan opioid behandling och om oxikodon/naloxon kombineras med andra CNS-depressiva medel. Patienter som är stabila på en särskild dosering behöver inte nödvändigtvis begränsas. Patienten bör därför rådfråga sin läkare om huruvida det är tillåtet att framföra fordon och använda maskiner.Patienter som behandlas med Oxycodone/Naloxone Teva och uppvisar somnolens och/eller plötsliga sömnattacker måste informeras om att avstå från bilkörning eller aktiviteter vid vilka sänkt medvetandegrad kan utsätta dem själva eller andra för risk för allvarlig skada eller död (t.ex. användning av maskiner) tills sådana upprepade episoder och somnolens har upphört (se även avsnitt 4.4 och 4.5). 4.8 Biverkningar Biverkningar presenteras nedan i två avsnitt: biverkningar vid behandling av smärta och tillkommande biverkningar kända för den aktiva substansen oxikodonhydroklorid.Följande frekvenser utgör grunden för bedömningen av biverkningar:Mycket vanliga (≥ 1/10)Vanliga (≥ 1/100 till < 1/10)Mindre vanliga (≥ 1/1 000 till < 1/100)Sällsynta (≥ 1/10 000 till < 1/1 000)Mycket sällsynta (< 1/10,000)Ingen känd frekvens (kan inte beräknas från tillgängliga data)Biverkningarna presenteras inom varje frekvensområde efter fallande allvarlighetsgrad.Biverkningar vid behandling av smärta Klassificering av organsystem MedDRA Vanliga Mindre vanliga Sällsynta Ingen känd frekvens Immunsystemet Överkänslighet Metabolism och nutrition Minskad aptit till aptitförlust Psykiska störningar Sömnlöshet Onormalt tänkande Oro Förvirrat tillstånd Depression Minskad libido Nervositet Rastlöshet Läkemedelsberoende (se avsnitt 4.4) Eufori Hallucination Mardrömmar Aggressivitet Centrala och perifera nervsystemet Yrsel Huvudvärk Somnolens Krampanfall1 Uppmärksamhets-störning Dysgeusi Talstörningar Synkope Tremor Letargi Parestesier Sedering Sömnapnésyndrom (se avsnitt 4.4) Ögon Synnedsättning Öron och balansorgan Vertigo Hjärtat Angina pectoris2 Palpitationer Takykardi Blodkärl Blodvallning Blodtrycksfall Blodtrycksökning Andningsvägar, bröstkorg och mediastinum Dyspné Rinorré Hosta Gäspningar Andnings-depression Magtarmkanalen Buksmärta Förstoppning Diarré Muntorrhet Dyspepsi Kräkning Illamående Flatulens Abdominell distension Tandproblem Eruktation Lever och gallvägar Förhöjda leverenzymer Gallkolik Hud och subkutan vävnad Pruritus Hud-reaktioner Hyperhidros Muskuloskeletala systemet och bindväv Muskelspasmer Muskelryckningar Myalgi Njurar och urinvägar Urinträngningar Urinretention Reproduktionsorgan och bröstkörtel Erektions-störningar Allmänna symtom och/eller symtom vid administreringsstället Asteni Trötthet Bröstsmärta Frossa Abstinenssyndrom Olustkänsla Smärta Perifert ödem Törst Undersökningar Viktminskning Viktökning Skador, förgiftningar och behandlings-komplikationer Olycksrelaterade skador 1särskilt hos personer med epilepsisjukdom eller predisposition för krampanfall 2särskilt hos patienter som tidigare har lidit av kranskärlssjukdom För den aktiva substansen oxikodonhydroklorid är följande tillkommande biverkningar kända På grund av dess farmakologiska egenskaper kan oxikodonhydroklorid orsaka andningsdepression, mios, bronkial spasm och spasmer i den glatta muskulaturen liksom undertrycka hostreflexen. Klassificering av organsystem MedDRA Vanliga Mindre vanliga Sällsynta Ingen känd frekvens Infektioner och infestationer Herpes simplex Immunsystemet Anafylaktiska reaktioner Metabolism och nutrition Dehydrering Ökad aptit Psykiska störningar Humör- och personlighets-förändringar Minskad aktivitet Psykomotorisk hyperaktivitet Agitation Perceptions-störningar (t.ex. overklighets-känsla) Centrala och perifera nervsystemet Nedsatt koncentrations-förmåga Migrän Hypertoni Ofrivilliga muskelsamman-dragningar Hypestesi Onormal koordination Hyperalgesi Öron och balansorgan Hörselnedsätt-ning Blodkärl Vasodilatation Andningsvägar, bröstkorg och mediastinum Dysfoni Magtarmkanalen Hicka Dysfagi Ileus Munsår Stomatit Melena Blödande tandkött Karies Lever och gallvägar Kolestas Hud och subkutan vävnad Torr hud Urtikaria Njurar och urinvägar Dysuri Reproduktions-organ och bröstkörtel Hypogonadism Amenorré Allmänna symtom och/eller symtom vid administrerings-stället Ödem Läkemedels-tolerans Neonatalt abstinenssyndrom Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala 4.9 Överdosering Symtom vid intoxikation Beroende på patientens historik kan en överdos av Oxycodone/Naloxone Teva yttra sig genom symtom som antingen utlöses av oxikodon (opioidreceptoragonist) eller naloxon (opioidreceptorantagonist).Symtom vid överdosering med oxikodon omfattar mios, andningsdepression, nedsatt vakenhet som fördjupas till medvetslöshet, muskelhypotoni, bradykardi samt hypotension. Koma, icke-kardiogent lungödem och cirkulationssvikt kan inträffa i allvarligare fall och kan ha dödlig utgång.Symtom på enbart en överdosering med naloxon är osannolikt. Behandling av intoxikation Abstinenssymtom på grund av en överdosering med naloxon ska behandlas symtomatiskt i en miljö med noggrann övervakning. Kliniska symtom som tyder på en överdosering med oxikodon kan behandlas genom administrering av opioidantagonister (t.ex. 0,4–2 mg naloxonhydroklorid intravenöst). Administreringen ska upprepas med 2–3 minuter intervall, i den mån det finns ett kliniskt behov för detta. Det är också möjligt att ge en infusion med 2 mg naloxonhydroklorid i 500 ml 0,9 % natriumklorid eller 5 % dextros (0,004 mg/ml naloxon). Infusionen ska ske vid en hastighet som är anpassad till de tidigare administrerade bolusdoserna och patientens respons.Ventrikelsköljning kan övervägas.Understödjande åtgärder (konstgjord andning, syretillförsel, vasopressorer och vätskeinfusioner) bör vid behov vidtas för att behandla den cirkulationschock som hör samman med en överdosering. Hjärtstillestånd eller arytmier kan kräva hjärtmassage eller defibrillering. Konstgjord andning ska ges om det behövs. Vätske- och elektrolytmetabolismen ska upprätthållas.",
        "pharmacological": "5.1 Farmakodynamiska egenskaper Farmakoterapeutisk grupp: Nervsystemet; Analgetika; Opioider; Naturliga opiumalkaloider; ATC-kod; N02AA55 Verkningsmekanism Oxikodon och naloxon har en affinitet för kappa-, my- och delta-opioidreceptorer i hjärnan, ryggmärgen och perifera organ (t.ex. tarmarna). Oxikodon agerar som en opioidreceptoragonist vid dessa receptorer och binder till de endogena opioidreceptorerna i det centrala nervsystemet. Naloxon är å andra sidan en ren antagonist som verkar på alla typer av opioidreceptorer. Farmakodynamiska effekter Till följd av den uttalade första-passage-metabolismen, är naloxons biotillgänglighet vid oral administrering < 3 %. Av detta skäl är en kliniskt relevant systemisk effekt osannolik. På grund av naloxons lokalt konkurrerande antagonism mot den opioidreceptormedierade oxikodoneffekten i tarmen, minskar naloxon de störningar på tarmfunktionen som är typiska för opioidbehandling. Klinisk effekt och säkerhet För opioideffekter på det endokrina systemet, se avsnitt 4.4. Prekliniska studier visar olika effekter av naturliga opioider på immunsystemets beståndsdelar. Den kliniska signifikansen för dessa resultat är inte känd. Det är inte känt om oxikodon, en halvsyntetisk opioid, har liknande effekter på immunsystemet som naturliga opiater. Analgesi I en 12 veckors dubbelblind parallellgruppsstudie med 322 patienter med opioidinducerad förstoppning hade patienterna som behandlades med oxikodonhydroklorid-naloxonhydroklorid i genomsnitt en extra fullständigt spontan (utan laxermedel) avföring under den sista veckan av behandlingen jämfört med de patienter som fortsatte ta liknande doser av depottabletter med oxikodonhydroklorid (p<0,0001). Användningen av laxermedel under de första fyra veckorna var signifikant lägre i gruppen med oxikodon och naloxon jämfört med gruppen som behandlades med enbart oxikodon (31 % jämfört med 55 %, p<0,0001). Liknande resultat visades i en studie med 265 icke-cancer patienter där dagliga doser oxikodonhydroklorid/naloxonhydroklorid på 60 mg/30 mg upp till 80 mg/40 mg jämfördes med motsvarande doser oxikodonhydroklorid i monoterapi. 5.2 Farmakokinetiska egenskaper Oxikodonhydroklorid Absorption Oxikodon har hög absolut biologisk tillgänglighet på upp till 87 % efter oral administrering. Distribution Oxikodon sprids efter absorption i hela kroppen. Cirka 45 % binds till plasmaprotein. Oxikodon passerar placenta och kan upptäckas i bröstmjölk. Metabolism Oxikodon metaboliseras i tarmen och levern till noroxikodon, oximorfon och olika glukuronidkonjugat. Noroxikodon, oximorfon och noroximorfon produceras av cytokrom P450-systemet. Kinidin reducerar produktionen av oximorfon hos människa utan att signifikant påverka farmakodynamiken av oxikodon. Metaboliternas bidrag till farmakodynamikens helhet är ej signifikant. Eliminering Oxikodon och dess metaboliter utsöndras både i urin och i faeces. Naloxonhydroklorid Absorption Vid oral administrering har naloxon en mycket låg systemisk tillgänglighet, < 3 %. Distribution Naloxon passerar placenta. Det är inte känt om naloxon även passerar över i bröstmjölk. Metabolism och eliminering Efter parenteral administrering är plasmahalveringstiden cirka en timme. Verkningstiden beror på dosen och administreringsvägen, varvid intramuskulär injektion ger en mer långvarig effekt än intravenösa doser. Naloxon metaboliseras i levern och utsöndras i urinen. De viktigaste metaboliterna är naloxonglukuronid, 6‑beta‑naloxol och dess glukuronid. Kombinationen oxikodonhydroklorid/naloxonhydroklorid (Oxycodone/Naloxone Teva) Farmakokinetiska/farmakodynamiska förhållanden De farmakokinetiska egenskaperna för oxikodon från Oxycodone/Naloxone Teva är jämförbara med dem från oxikodonhydrokloriddepottabletter som administreras tillsammans med naloxonhydrokloriddepottabletter. Alla styrkorna har dosproportionalitet.Efter oral administrering av oxikodon/naloxon i maximal dos till friska frivilliga är plasmakoncentrationerna av naloxon så låga att det inte är möjligt att utföra någon farmakokinetisk analys. För att utföra en farmakokinetisk analys används naloxon-3-glukuronid som surrogatmarkör, eftersom dess plasmakoncentration är tillräckligt hög för att mätas. Efter intag av fettrik frukost ökade biotillgängligheten och Cmax för oxikodon med i genomsnitt 16 % och 30 % jämfört med administrering vid fasta. Detta bedömdes vara kliniskt irrelevant. Därför kan oxikodon/naloxon tas med eller utan mat (se avsnitt 4.2). In vitro-studier av läkemedelsmetabolismen har visat att förekomsten av kliniskt relevanta interaktioner som omfattar Oxycodone/Naloxone Teva är osannolika. Äldre patienter Oxikodon AUCτ för oxikodon ökade i genomsnitt till 118 % (90 % konfidensintervall (KI): 103, 135) hos äldre i jämförelse med yngre frivilliga. Cmax för oxikodon ökade i genomsnitt till 114 % (90 % KI: 102, 127). Cmin för oxikodon ökade i genomsnitt till 128 % (90 % KI: 107, 152). Naloxon AUCτ för naloxon ökade i genomsnitt till 182 % (90 % KI: 123, 270) hos äldre i jämförelse med yngre frivilliga. Cmax för naloxon ökade i genomsnitt till 173 % (90 % KI: 107, 280). Cmin för naloxon ökade i genomsnitt till 317 % (90 % KI: 142, 708). Naloxon-3-glukuronid AUCτ för naloxon-3-glukuronid ökade i genomsnitt till 128 % (90 % KI: 113, 147), hos äldre i jämförelse med hos yngre frivilliga. Cmax för naloxon-3-glukuronid ökade i genomsnitt till 127 % (90 % KI: 112, 144). Cmin för naloxon-3-glukuronid ökade i genomsnitt till 125 % (90 % KI: 105, 148). Patienter med nedsatt leverfunktion Oxikodon För oxikodon ökade AUCINF i genomsnitt till 143 % (90 % KI: 111, 184), 319 % (90 % KI: 248, 411) och 310 % (90 % KI: 241, 398) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade Cmax i genomsnitt till 120 % (90 % KI: 99, 144), 201 % (90 % KI: 166, 242) och 191 % (90 % KI: 158, 231) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade t1/2Z i genomsnitt till 108 % (90 % KI: 70, 146), 176 % (90 % KI: 138, 215) och 183 % (90 % KI: 145, 221) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Naloxon För naloxon ökade AUCt i genomsnitt till 411 % (90 % KI: 152, 1 112), 11 518 % (90 % KI: 4 259, 31 149) och 10 666 % (90 % KI: 3 944, 28 847) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon ökade Cmax i genomsnitt till 193 % (90 % KI: 115, 324), 5 292 % (90 % KI: 3 148, 8 896) och 5 252 % (90 % KI: 3 124, 8 830) för patienter med lindrigt, måttligt respektive allvarligt nedsatt leverfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Naloxon-3-glukuronid För naloxon-3-glukuronid ökade AUCINF i genomsnitt till 157 % (90 % KI: 89, 279), 128 % (90 % KI: 72, 227) och 125 % (90 % KI: 71, 222) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade Cmax i genomsnitt till 141 % (90 % KI: 100, 197), 118 % (90 % KI: 84, 166) och minskade till 98 % (90 % KI: 70, 137) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade t1/2Z i genomsnitt till 117 % (90 % KI: 72, 161), minskade till 77 % (90 % KI: 32, 121) och minskade till 94 % (90 % KI: 49, 139) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Patienter med nedsatt njurfunktion Oxikodon För oxikodon ökade AUCINF i genomsnitt till 153 % (90 % KI: 130, 182), 166 % (90 % KI: 140, 196) och 224 % (90 % KI: 190, 266) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade Cmax i genomsnitt till 110 % (90 % KI: 94, 129), 135 % (90 % KI: 115, 159) och 167 % (90 % KI: 142, 196) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade t1/2Z i genomsnitt till 149 %, 123 % och 142 % för patienter med lindrigt, måttligt respektive allvarligt nedsatt njurfunktion jämfört med friska försökspersoner. Naloxon För naloxon ökade AUCt i genomsnitt till 2 850 % (90 % KI: 369, 22 042), 3 910 % (90 % KI: 506, 30 243) och 7 612 % (90 % KI: 984, 58 871) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon ökade Cmax i genomsnitt till 1 076 % (90 % KI: 154, 7 502), 858 % (90 % KI: 123, 5 981) och 1 675 % (90 % KI: 240, 11 676) för patienter med lindrigt, måttligt respektive allvarligt nedsatt njurfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Kvoterna kan ha påverkats av att det inte gick att fullständigt karakterisera naloxonplasmaprofilerna för de friska försökspersonerna. Naloxon-3-glukuronid För naloxon-3-glukuronid ökade AUCINF i genomsnitt till 220 % (90 % KI: 148, 327), 370 % (90 % KI: 249, 550) och 525 % (90 % KI: 354, 781) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid ökade Cmax i genomsnitt till 148 % (90 % KI: 110, 197), 202 % (90 % KI: 151, 271) och 239 % (90 % KI: 179, 320) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid fanns det i genomsnitt inte någon signifikant skillnad för t1/2Z mellan patienter med nedsatt njurfunktion och friska försökspersoner. Missbruk För att inte skada tabletternas förmåga till förlängd frisättning får Oxycodone/Naloxone Teva inte delas, krossas eller tuggas, eftersom detta kan leda till en snabbare frisättning av de aktiva substanserna. Naloxon har därutöver en långsammare elimineringshastighet då det administreras intranasalt. Bägge egenskaper innebär att missbruk av Oxycodone/Naloxone Teva inte kommer att ha den avsedda effekten. Hos oxikodonberoende råttor ledde intravenös administrering av oxikodonhydroklorid/naloxonhydroklorid i förhållandet 2:1 till abstinenssymtom. 5.3 Prekliniska säkerhetsuppgifter Det finns inga data från studier av reproduktionstoxicitet för kombinationen av oxikodon och naloxon. Studier med de enskilda komponenterna visade att oxikodon inte påverkade fertiliteten och den tidiga embryologiska utvecklingen hos råttor av han- och honkön i doser på upp till 8 mg/kg kroppsvikt och att det inte framkallade missbildningar hos råttor i doser på upp till 8 mg/kg och hos kaniner i doser på 125 mg/kg kroppsvikt. När enskilda foster hos kaniner användes i statistisk utvärdering observerades emellertid en dosrelaterad ökning av avvikelser i utvecklingen (en ökad frekvens av 27 presakrala kotor, extra revbenspar). När dessa parametrar utvärderades statistiskt med användning av kullar ökades bara frekvensen av 27 presakrala kotor och bara i gruppen med 125 mg/kg, en dosnivå som ledde till allvarliga farmakotoxiska effekter hos de dräktiga djuren. I en studie av pre- och postnatal utveckling hos råttor var kroppsvikten hos F1-avkomman lägre vid 6 mg/kg/dag jämfört med kroppsvikten i kontrollgruppen vid doser som minskade moderns vikt och födointag (NOAEL 2 mg/kg kroppsvikt). Några effekter observerades varken på parametrar för fysiologisk, reflexologisk eller sensorisk utveckling eller på beteende- och reproduktionsindex. Standardstudierna av oral reproduktionstoxicitet med naloxon visar att naloxon inte var teratogent och/eller embryo-/fetotoxiskt vid höga orala doser och inte påverkar den perinatala/postnatala utvecklingen. Vid mycket höga doser (800 mg/kg/dag) gav naloxon ett ökat antal dödsfall bland hundvalpar under tiden omedelbart efter födseln vid doser som vållade signifikant toxicitet hos råttmödrar (t.ex. viktminskning och kramper). Hos överlevade hundvalpar observerades emellertid inga effekter på utvecklingen eller beteendet.Långtidsstudier av karcinogeniciteten hos en kombination av oxikodon/naloxon eller hos oxikodon som en enskild enhet har inte utförts. För naloxon har en 24-månaders oral karcinogenicitetsstudie utförts på råttor med naloxondoser upp till 100 mg/kg/dag. Resultaten visar att naloxon inte är karcinogent under dessa betingelser. Oxikodon och naloxon uppvisar som enskilda enheter en klastogen potential i in vitro-analyser. Inga liknande effekter har emellertid observerats under in vivo-betingelser, inte ens vid toxiska doser. Resultaten visar att den mutagena risken av oxikodon/naloxon för människor vid terapeutiska koncentrationer kan uteslutas med adekvat säkerhet.",
        "pharmaceutical": "6.1 Förteckning över hjälpämnen Tablettkärna: PolyvinylacetatPovidonNatriumlaurilsulfatKolloidal vattenfri kiseldioxid Mikrokristallin cellulosaMagnesiumstearat Tablettdragering: PolyvinylalkoholTitandioxid (E171)MakrogolTalkOxycodone/Naloxone Teva 10 mg/5 mg och 40 mg/20 mg även:Röd järnoxid (E172)Oxycodone/Naloxone Teva 30 mg/15 mg och 40 mg/20 mg även:Gul järnoxid (E172) 6.2 Inkompatibiliteter Ej relevant 6.3 Hållbarhet 3 år 6.4 Särskilda förvaringsanvisningar Burkar: Förvaras vid högst 30 °C.Blister: Förvaras vid högst 25 °C. 6.5 Förpackningstyp och innehåll Blister Barnskyddande blister av aluminium/PVC/PE/PVDC Barnskyddande perforerade endosblister av aluminium/PVC/PE/PVDC Burkar Vita HDPE-burkar med vita, barnskyddande polypropenlock med säkerhetsförsegling. Förpackningsstorlekar Blister: 10, 14, 20, 28, 30, 50, 56, 60, 90, 98 eller 100 depottabletterEndosblister: 10x1, 14x1, 20x1, 28x1, 30x1, 50x1, 56x1, 60x1, 90x1, 98x1 eller 100x1 depottabletterBurk: 50, 100, 200 eller 250 depottabletterEventuellt kommer inte alla förpackningsstorlekar att marknadsföras. 6.6 Särskilda anvisningar för destruktion Ej använt läkemedel och avfall ska kasseras enligt gällande anvisningar.",
        "prod-license": "Teva Sweden ABBox 1070251 10 Helsingborg",
        "approval-number": "5 mg/2,5 mg: 52089 10 mg/5 mg: 52090 20 mg/10 mg: 52091 30 mg/15 mg: 52092 40 mg/20 mg: 52093",
        "approval-first-date": "Första godkännandet: 2016-08-15Förnyat godkännande: 2020-12-02",
        "revision-date": "2021-12-22"
    },
    "fass_text": {
        "indication": "Svår smärta där endast opioider erbjuder tillräcklig analgetisk effekt. Med opioidantagonisten naloxon motverkas opioidinducerad förstoppning genom att oxikodons lokala effekt i tarmen blockeras. Oxycodone/Naloxone Teva är avsett för vuxna.",
        "contraindication": "Överkänslighet mot de aktiva substanserna eller mot något hjälpämne som anges i avsnitt Innehåll Allvarlig andningsdepression med hypoxi och/eller hyperkapni Allvarlig kronisk obstruktiv lungsjukdom Cor pulmonale Allvarlig bronkialastma Icke-opioidinducerad paralytisk ileus Måttligt till allvarligt nedsatt leverfunktion",
        "dosage": "Dosering Den analgetiska effekten av Oxycodone/Naloxone Teva är likvärdig med depotformuleringar av oxikodonhydroklorid. Doseringen ska anpassas till smärtintensiteten och känsligheten hos varje enskild patient. Om inget annat föreskrivs ska Oxycodone/Naloxone Teva administreras enligt följande: Vuxna Den vanliga startdosen för en patient som inte tidigare har behandlats med opioider är 10 mg/5 mg oxikodonhydroklorid/naloxonhydroklorid var 12:e timme. Lägre doser finns tillgängliga för att förenkla dostitrering när man initierar opioidbehandling och vid individuell dosjustering. Patienter som redan får opioider kan starta med högre doser av Oxycodone/Naloxone Teva beroende på deras tidigare erfarenhet av opioider. Den högsta dagliga dosen för Oxycodone/Naloxone Teva är 160 mg oxikodonhydroklorid och 80 mg naloxonhydroklorid. Den högsta dagliga dosen rekommenderas endast till patienter som tidigare fått en stabil daglig dos av Oxycodone/Naloxone Teva och som har behov av en ökad dos. Detta är särskilt viktigt hos patienter med nedsatt njurfunktion och patienter med lätt nedsatt leverfunktion. Patienter som behöver högre doser av Oxycodone/Naloxone Teva bör få extra oxikodonhydroklorid i depotform med samma tidsintervall, med hänsyn tagen till att den högsta dagliga dosen är 400 mg oxikodonhydroklorid i depotform. Vid dosering med extra oxikodonhydroklorid kan den fördelaktiga effekten som naloxonhydroklorid har på tarmfunktion försämras. Vid avslut av Oxycodone/Naloxone Teva-behandling på grund av byte till annan opioid kan man förvänta sig en försämring i tarmfunktionen. Vissa patienter som tar Oxycodone/Naloxone Teva enligt ett regelbundet tidsschema kan behöva analgetika med omedelbar frisättning som akutmedicin vid smärtgenombrott. Oxycodone/Naloxone Teva är en depottablett och därför inte avsedd för behandling av smärtgenombrott. Vid behandling av smärtgenombrott ska en enskild dos akutmedicin ges, motsvarande ungefär en sjättedel av den dagliga dosen av oxikodonhydroklorid. Om det behövs mer än två ”akutinsatser” per dag är detta normalt en indikation på att dosen av Oxycodone/Naloxone Teva behöver justeras uppåt. Denna justering bör göras varje eller varannan dag i steg med 5 mg/2,5 mg två gånger dagligen, eller vid behov 10 mg/5 mg oxikodonhydroklorid/naloxonhydroklorid tills en stabil dos har nåtts. Syftet är att hitta en patientspecifik dos för administrering två gånger dagligen som ger tillräcklig smärtlindring och minimerar användningen av akutmedicin under den tid som smärtbehandlingen behövs. Oxycodone/Naloxone Teva tas vid den fastställda doseringen två gånger dagligen enligt ett bestämt tidsschema. Även om symmetrisk administrering (samma dos morgon och kväll) enligt ett bestämt tidsschema (var 12:e timme) passar merparten av patienterna, kan vissa patienter, beroende på den individuella smärtsituationen, ha nytta av asymmetrisk dosering som är skräddarsydd efter deras smärtmönster. I allmänhet ska den lägsta effektiva smärtlindrande dosen väljas. Vid behandling av icke-malign smärta är dagliga doser på upp till 40 mg/20 mg oxikodonhydroklorid/naloxonhydroklorid normalt tillräckliga, men högre doser kan behövas. För doser som inte är möjliga/genomförbara med denna styrka, finns andra styrkor tillgängliga. Äldre patienter Precis som för yngre vuxna ska doseringen anpassas till smärtintensiteten och känsligheten hos varje enskild patient. Nedsatt leverfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt leverfunktion. Naloxonkoncentrationerna påverkades i högre grad än oxikodon (se avsnitt Farmakokinetik). Den kliniska relevansen för en relativt hög exponering för naloxon hos patienter med nedsatt leverfunktion är ännu inte känd. Försiktighet måste iakttas vid administrering av Oxycodone/Naloxone Teva till patienter med lindrigt nedsatt leverfunktion (se avsnitt Varningar och försiktighet). Oxycodone/Naloxone Teva är kontraindicerat för patienter med måttligt eller allvarligt nedsatt leverfunktion (se avsnitt Kontraindikationer). Nedsatt njurfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt njurfunktion (se avsnitt Farmakokinetik). Naloxonkoncentrationerna påverkades i högre grad än oxikodon. Den kliniska relevansen för en relativt hög exponering för naloxon hos patienter med nedsatt njurfunktion är ännu inte känd. Försiktighet måste iakttas vid administrering av Oxycodone/Naloxone Teva till patienter med nedsatt njurfunktion (se avsnitt Varningar och försiktighet). Pediatrisk population Säkerhet och effekt för Oxycodone/Naloxone Teva för barn under 18 år har ännu inte fastställts. Inga data finns tillgängliga. Administreringssätt För oral användning. Oxycodone/Naloxone Teva ges i bestämd dos två gånger dagligen vid regelbundna tider. Depottabletterna kan tas med eller utan mat tillsammans med tillräcklig vätska. Oxycodone/Naloxone Teva 5 mg/2,5 mg depottabletter Depottabletterna måste sväljas hela och får inte delas, brytas, tuggas eller krossas. Oxycodone/Naloxone Teva 10 mg/5 mg, 20 mg/10 mg, 30 mg/15 mg, 40 mg/20 mg depottabletter Depottabletterna kan delas i två lika stora doser men får inte tuggas eller krossas. Behandlingslängd Oxycodone/Naloxone Teva bör inte administreras längre än vad som är absolut nödvändigt. Om långvarig smärtbehandling behövs med hänsyn till sjukdomens natur och allvarlighetsgrad krävs noggrann och regelbunden övervakning för att fastställa om och i vilken utsträckning ytterligare behandling behövs. När patienten inte längre behöver opioidbehandling är det lämpligt att trappa ned dosen successivt (se avsnitt Varningar och försiktighet).",
        "caution": "Försiktighet måste iakttas vid administrering av Oxycodone/Naloxone Teva till patienter med: Allvarligt nedsatt andningsfunktion Sömnapné Samtidig användning av CNS-dämpande medel (se nedan och avsnitt Interaktioner) MAO-hämmare (se nedan och avsnitt Interaktioner) Tolerans, fysiskt beroende och abstinenssymtom (se nedan) Psykologiskt beroende (missbruk), missbruksprofil och tidigare alkohol- eller drogmissbruk (se nedan) Äldre eller svaga patienter Skallskada, intrakraniella lesioner eller ökat intrakraniellt tryck, sänkt medvetandegrad av osäkert ursprung Epilepsisjukdom eller predisposition för krampanfall Hypotension Hypertension Pankreatit Lindrigt nedsatt leverfunktion Nedsatt njurfunktion Opioidinducerad paralytisk ileus Myxödem Hypotyreoidism Addisons sjukdom (binjurebarkinsufficiens) Prostatahypertrofi Toxisk psykos Alkoholism Delirium tremens Kolelitiasis Redan existerande kardiovaskulära sjukdomar. Andningsdepression Den primära risken med opioider i för stora mängder är andningsdepression. Sömnrelaterade andningsstörningar Opioider kan orsaka sömnrelaterade andningsstörningar, inklusive central sömnapné (CSA) och sömnrelaterad hypoxemi. Opioidanvändning ökar risken för CSA på ett dosberoende sätt. Överväg att minska den totala opioiddosen för patienter som uppvisar CSA. Risk vid samtidig användning av sedativa läkemedel, såsom bensodiazepiner eller liknande läkemedel: Samtidig användning av opioider, inklusive oxikodonhydroklorid och sedativa läkemedel såsom bensodiazepiner eller liknande läkemedel, kan resultera i sedering, andningsdepression, koma och död. På grund av dessa risker bör samtidig förskrivning av dessa sedativa läkemedel endast göras till patienter för vilka alternativa behandlingsalternativ inte är möjliga. Om det beslutas att förskriva Oxycodone/Naloxone Teva tillsammans med sedativa läkemedel ska den lägsta effektiva dosen användas och behandlingstiden ska vara så kort som möjligt. Patienterna ska följas noggrant för tecken och symtom på andningsdepression och sedering. I detta avseende rekommenderas det starkt att informera patienter och deras vårdgivare om att vara uppmärksamma på dessa symtom (se avsnitt Interaktioner). MAO-hämmare Oxycodone/Naloxone Teva skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna. Nedsatt lever- eller njurfunktion Försiktighet måste också iakttas när Oxycodone/Naloxone Teva administreras till patienter med lindrigt nedsatt lever-eller njurfunktion. Noggrann medicinsk övervakning är särskilt nödvändig för patienter med allvarligt nedsatt njurfunktion. Diarré Diarré kan betraktas som en möjlig effekt av naloxon. Tolerans, fysiskt beroende och abstinenssymtom Under långvarig administrering kan patienten utveckla tolerans mot läkemedlet och kräva högre doser för att upprätthålla den önskade effekten. Kronisk administrering av Oxycodone/Naloxone Teva kan leda till fysiskt beroende. Abstinenssymtom kan uppträda vid ett abrupt avbrott av behandlingen. Om behandling med Oxycodone/Naloxone Teva inte längre behövs rekommenderas att den dagliga dosen minskas successivt för att undvika abstinenssymtom (se avsnitt Dosering). Oxycodone/Naloxone Teva är inte lämpligt för behandling av abstinenssymtom. Psykologiskt beroende [missbruk], missbruksprofil och tidigare alkohol- och/eller drogmissbruk Det finns en potentiell risk att utveckla beroende av opioida analgetika, inkluderat Oxycodone/Naloxone Teva. Oxycodone/Naloxone Teva bör användas med särskild försiktighet hos patienter med tidigare alkohol- eller drogberoende. Oxikodon enbart har samma missbruksprofil som andra starka opioider. Eventuellt dödlig dos oxikodon Oxycodone/Naloxone Teva 5 mg/2,5 mg depottabletter För att inte försämra depottabletternas depotegenskaper måste depottabletterna tas hela och får inte delas, brytas, tuggas eller krossas. Om depottabletterna delas, bryts, tuggas eller krossas för förtäring leder detta till en snabbare frisättning av de aktiva substanserna och absorption av en eventuellt dödlig dos oxikodon (se avsnitt Överdosering). Oxycodone/Naloxone Teva 10 mg/5 mg, 20 mg/10 mg, 30 mg/15 mg, 40 mg/20 mg depottabletter För att inte försämra depottabletternas depotegenskaper får inte depottabletterna tuggas eller krossas. Om depottabletterna tuggas eller krossas för förtäring leder detta till en snabbare frisättning av de aktiva substanserna och absorption av en eventuellt dödlig dos oxikodon (se avsnitt Överdosering). Somnolens och/eller episoder av plötsligt insomnande Patienter som har upplevt somnolens och/eller episoder av plötsligt insomnande ska avstå från bilkörning och hantering av maskiner. Dessutom bör en minskning av dosen eller avbrytande av behandlingen övervägas. På grund av möjliga additiva effekter bör försiktighet iakttas när patienter tar andra sederande läkemedel i kombination med Oxycodone/Naloxone Teva (se avsnitt Interaktioner och Trafik). Alkohol Samtidig användning av alkohol och Oxycodone/Naloxone Teva kan ge ökad risk för biverkningar av Oxycodone/Naloxone Teva; samtidig användning skall undvikas. Cancer Klinisk erfarenhet saknas hos cancerpatienter med peritoneal karcinomatos eller med sub-ocklusivt syndrom vid avancerad cancer i mag-tarmkanalen eller pelvis. På grund av detta rekommenderas ej Oxycodone/Naloxone Teva till denna patientgrupp. Kirurgi Oxycodone/Naloxone Teva rekommenderas inte för preoperativ användning eller postoperativt inom de första 12–24 timmarna. Beroende på typen av operation och dess omfattning, vilken anestesimetod som har valts, annan samtidig medicinering och den enskilda patientens tillstånd, beror den exakta tidpunkten för när den postoperativa behandlingen med Oxycodone/Naloxone Teva kan påbörjas på en noggrann risk/nytta-bedömning för varje enskild patient. Missbruk Drogmissbrukare avråds bestämt från att missbruka Oxycodone/Naloxone Teva. Om det missbrukas parenteralt, intranasalt eller oralt av individer som är beroende av opioidagonister, såsom heroin, morfin eller metadon, förväntas Oxycodone/Naloxone Teva ge upphov till märkbara abstinensbesvär – på grund av naloxons antagonistegenskaper på opioidreceptorer – eller intensifiera de abstinenssymtom som redan förekommer (se avsnitt Överdosering). Missbruk i form av parenterala injektioner av depottablettbeståndsdelarna (särskilt talk) kan förväntas leda till lokal vävnadsnekros och lunggranulom eller kan leda till andra allvarliga, potentiellt dödliga oönskade effekter. Effekter på det endokrina systemet Opioider som oxikodon kan påverka hypotalamus-hypofys-binjure- eller gonad-axeln. Några förändringar som kan ses är en ökning av serumprolaktin och minskningar av plasmakortisol och testosteron. Kliniska symtom kan uppstå från dessa hormonella förändringar. Långtidsbehandling Hos patienter som står på långtidsbehandling kan bytet till Oxycodone/Naloxone Teva utlösa abstinenssymtom eller diarré i början av behandlingen. Hyperalgesi Hyperalgesi som inte svarar på ytterligare dosökning av oxikodon kan uppstå, särskilt vid höga doser. Dosminskning av oxikodon eller byte av opioid kan behövas. Tablettrester i avföringen Den tomma depottablettmatrisen kan ses i avföringen. Pediatrisk population Inga studier avseende säkerhet och effekt för Oxycodone/Naloxone Teva för barn och ungdomar under 18 år har utförts. Användning av Oxycodone/Naloxone Teva för barn och ungdomar under 18 år rekommenderas därför inte. Hjälpämne Detta läkemedel innehåller mindre än 1 mmol (23 mg) natrium per dosenhet, d.v.s. är näst intill “natriumfritt”.",
        "interaction": "Samtidig användning av opioider och sedativa läkemedel såsom bensodiazepiner eller liknande läkemedel ökar risken för sedering, andningsdepression, koma och död på grund av en additiv CNS-depressiv effekt. Dosen och varaktigheten av samtidig användning bör begränsas (se avsnitt Varningar och försiktighet). Läkemedel som har en CNS-depressiv effekt inkluderar, men begränsas inte till: andra opioider, gabapentinoider såsom pregabalin, anxiolytika, hypnotika och sedativa (inklusive bensodiazepiner), antidepressiva medel, antipsykotika, antihistaminer och antiemetika. Oxycodone/Naloxone Teva skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna. Samtidig administrering av oxikodon och serotonerga medel, såsom selektiva serotoninåterupptagshämmare (SSRI) eller serotonin- och noradrenalinåterupptagshämmare (SNRI), kan orsaka serotonintoxicitet. Symtom på serotonintoxicitet kan innefatta förändrat mentalt tillstånd (t.ex. agitation, hallucinationer, koma), autonom instabilitet (t.ex. takykardi, labilt blodtryck, hypertermi), neuromuskulära rubbningar (t.ex. hyperreflexi, inkoordination, stelhet) och/eller gastrointestinala symtom (t.ex. illamående, kräkningar, diarré). Oxikodon ska användas med försiktighet och dossänkning kan behövas hos patienter som använder dessa läkemedel. Alkohol kan förstärka de farmakodynamiska effekterna hos Oxycodone/Naloxone Teva; samtidig användning skall undvikas. Kliniskt relevanta förändringar av INR-värdet (International Normalized Ratio eller Quick-värdet) i båda riktningarna har observerats hos enskilda individer om oxikodon och kumarinantikoagulantia används samtidigt. Oxikodon metaboliseras huvudsakligen av CYP3A4 med bidrag av CYP2D6 (se avsnitt Farmakokinetik). Aktiviteterna av dessa enzym kan hämmas eller induceras av olika läkemedel eller kosttillskott som administreras samtidigt. Oxycodone/Naloxone Teva-doserna kan därför behöva justeras. CYP3A4-hämmare, såsom makrolidantibiotika (t.ex. klaritromycin, erytromycin, och telitromycin), azol-antisvampmedel (t.ex. ketokonazol, vorikonazol, itrakonazol, och posakonazol) proteashämmare (t.ex. ritonavir, indinavir, nelfinavir och sakvinavir), cimetidin och grapefruktjuice kan orsaka ett minskat clearance av oxikodon vilket skulle kunna leda till en ökning av plasmakoncentrationen av oxikodon. Därför kan en minskning av Oxycodone/Naloxone Teva-dosen vara lämplig och återtitrering nödvändigt. CYP3A4-inducerare, såsom rifampicin, karbamazepin, fenytoin och johannesört kan inducera metabolismen av oxikodon och orsaka ett ökat clearance av läkemedlet vilket leder till en minskning av oxikodons plasmakoncentration. Därför bör försiktighet iakttas och ytterligare titrering kan behövas för att uppnå adekvat symtomkontroll. Teoretiskt kan läkemedel som hämmar CYP2D6-aktivitet, såsom paroxetin, fluoxetin och kinidin, orsaka minskat clearence av oxikodon vilket kan leda till en ökad plasmakoncentration av oxikodon. Samtidig administrering med hämmare av CYP2D6 har emellertid resulterat i endast obetydlig inverkan på oxikodons elimination och inget inflytande på de farmakodynamiska effekterna av oxikodon. In vitro-metabolismstudier tyder på att inga kliniskt relevanta interaktioner kan förväntas mellan oxikodon och naloxon. Sannolikheten för kliniskt relevanta interaktioner mellan paracetamol, acetylsalicylsyra eller naltrexon och kombinationen av oxikodon och naloxon i terapeutiska koncentrationer är minimal.",
        "pregnancy": "Det finns inga adekvata data från behandling med oxikodon/naloxon av gravida kvinnor och under förlossning. Begränsade data om användning av oxikodon under graviditet hos människor visar ingen ökad risk för medfödda missbildningar. För naloxon finns otillräckliga kliniska data om exponerade graviditeter. Kvinnors systemiska exponering för naloxon efter användning av oxikodon/naloxon är relativt låg (se avsnitt Farmakokinetik). Både oxikodon och naloxon passerar över i placenta. Inga djurstudier har utförts med kombinationen av oxikodon och naloxon (se avsnitt Prekliniska uppgifter). Djurstudier med oxikodon eller naloxon som administreras som enda läkemedel har inte visat sig ha teratogena eller embryotoxiska effekter. Långvarig administrering av oxikodon under graviditet kan leda till abstinenssymtom hos det nyfödda barnet. Vid administrering under förlossning kan oxikodon framkalla andningsdepression hos det nyfödda barnet. Oxycodone/Naloxone Teva bör endast användas under graviditet om nyttan uppväger de eventuella riskerna för det ofödda eller nyfödda barnet.",
        "breastfeeding": "Oxikodon passerar över i bröstmjölk. Ett förhållande för mjölk-/plasmakoncentrationen på 3,4:1 har uppmätts, och det är därför möjligt att oxikodon påverkar barnet som ammas. Det är inte känt om även naloxon passerar över i bröstmjölk. De systemiska nivåerna av naloxon efter användning av oxikodon/naloxon är emellertid mycket låga (se avsnitt Farmakokinetik). Risk för det ammande barnet kan inte uteslutas framför allt efter intag av upprepade doser oxikodon/naloxon hos den ammande modern. Amningen bör avbrytas under behandling med Oxycodone/Naloxone Teva.",
        "fertility": "Det finns inga data vad gäller fertilitet.",
        "driving": "Oxikodon/naloxon har måttlig effekt på förmågan att framföra fordon och använda maskiner. Detta gäller särskilt i början av behandlingen med oxikodon/naloxon, efter en dosökning eller vid byte från annan opioid behandling och om oxikodon/naloxon kombineras med andra CNS-depressiva medel. Patienter som är stabila på en särskild dosering behöver inte nödvändigtvis begränsas. Patienten bör därför rådfråga sin läkare om huruvida det är tillåtet att framföra fordon och använda maskiner. Patienter som behandlas med Oxycodone/Naloxone Teva och uppvisar somnolens och/eller plötsliga sömnattacker måste informeras om att avstå från bilkörning eller aktiviteter vid vilka sänkt medvetandegrad kan utsätta dem själva eller andra för risk för allvarlig skada eller död (t.ex. användning av maskiner) tills sådana upprepade episoder och somnolens har upphört (se även avsnitt Varningar och försiktighet och Interaktioner).",
        "side-effects": "Biverkningar presenteras nedan i två avsnitt: biverkningar vid behandling av smärta och tillkommande biverkningar kända för den aktiva substansen oxikodonhydroklorid. Följande frekvenser utgör grunden för bedömningen av biverkningar: Mycket vanliga (≥ 1/10) Vanliga (≥ 1/100 till < 1/10) Mindre vanliga (≥ 1/1 000 till < 1/100) Sällsynta (≥ 1/10 000 till < 1/1 000) Mycket sällsynta (< 1/10,000) Ingen känd frekvens (kan inte beräknas från tillgängliga data) Biverkningarna presenteras inom varje frekvensområde efter fallande allvarlighetsgrad. Biverkningar vid behandling av smärta Klassificering av organsystem MedDRA Vanliga Mindre vanliga Sällsynta Ingen känd frekvens Immunsystemet Överkänslighet Metabolism och nutrition Minskad aptit till aptitförlust Psykiska störningar Sömnlöshet Onormalt tänkande Oro Förvirrat tillstånd Depression Minskad libido Nervositet Rastlöshet Läkemedelsberoende (se avsnitt Varningar och försiktighet) Eufori Hallucination Mardrömmar Aggressivitet Centrala och perifera nervsystemet Yrsel Huvudvärk Somnolens Krampanfall1 Uppmärksamhets-störning Dysgeusi Talstörningar Synkope Tremor Letargi Parestesier Sedering Sömnapnésyndrom (se avsnitt Varningar och försiktighet) Ögon Synnedsättning Öron och balansorgan Vertigo Hjärtat Angina pectoris2 Palpitationer Takykardi Blodkärl Blodvallning Blodtrycksfall Blodtrycksökning Andningsvägar, bröstkorg och mediastinum Dyspné Rinorré Hosta Gäspningar Andnings-depression Magtarmkanalen Buksmärta Förstoppning Diarré Muntorrhet Dyspepsi Kräkning Illamående Flatulens Abdominell distension Tandproblem Eruktation Lever och gallvägar Förhöjda leverenzymer Gallkolik Hud och subkutan vävnad Pruritus Hud-reaktioner Hyperhidros Muskuloskeletala systemet och bindväv Muskelspasmer Muskelryckningar Myalgi Njurar och urinvägar Urinträngningar Urinretention Reproduktionsorgan och bröstkörtel Erektions-störningar Allmänna symtom och/eller symtom vid administreringsstället Asteni Trötthet Bröstsmärta Frossa Abstinenssyndrom Olustkänsla Smärta Perifert ödem Törst Undersökningar Viktminskning Viktökning Skador, förgiftningar och behandlings-komplikationer Olycksrelaterade skador 1särskilt hos personer med epilepsisjukdom eller predisposition för krampanfall 2särskilt hos patienter som tidigare har lidit av kranskärlssjukdom För den aktiva substansen oxikodonhydroklorid är följande tillkommande biverkningar kända På grund av dess farmakologiska egenskaper kan oxikodonhydroklorid orsaka andningsdepression, mios, bronkial spasm och spasmer i den glatta muskulaturen liksom undertrycka hostreflexen. Klassificering av organsystem MedDRA Vanliga Mindre vanliga Sällsynta Ingen känd frekvens Infektioner och infestationer Herpes simplex Immunsystemet Anafylaktiska reaktioner Metabolism och nutrition Dehydrering Ökad aptit Psykiska störningar Humör- och personlighets-förändringar Minskad aktivitet Psykomotorisk hyperaktivitet Agitation Perceptions-störningar (t.ex. overklighets-känsla) Centrala och perifera nervsystemet Nedsatt koncentrations-förmåga Migrän Hypertoni Ofrivilliga muskelsamman-dragningar Hypestesi Onormal koordination Hyperalgesi Öron och balansorgan Hörselnedsätt-ning Blodkärl Vasodilatation Andningsvägar, bröstkorg och mediastinum Dysfoni Magtarmkanalen Hicka Dysfagi Ileus Munsår Stomatit Melena Blödande tandkött Karies Lever och gallvägar Kolestas Hud och subkutan vävnad Torr hud Urtikaria Njurar och urinvägar Dysuri Reproduktions-organ och bröstkörtel Hypogonadism Amenorré Allmänna symtom och/eller symtom vid administrerings-stället Ödem Läkemedels-tolerans Neonatalt abstinenssyndrom Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala",
        "overdosage": "Symtom vid intoxikation Beroende på patientens historik kan en överdos av Oxycodone/Naloxone Teva yttra sig genom symtom som antingen utlöses av oxikodon (opioidreceptoragonist) eller naloxon (opioidreceptorantagonist). Symtom vid överdosering med oxikodon omfattar mios, andningsdepression, nedsatt vakenhet som fördjupas till medvetslöshet, muskelhypotoni, bradykardi samt hypotension. Koma, icke-kardiogent lungödem och cirkulationssvikt kan inträffa i allvarligare fall och kan ha dödlig utgång. Symtom på enbart en överdosering med naloxon är osannolikt. Behandling av intoxikation Abstinenssymtom på grund av en överdosering med naloxon ska behandlas symtomatiskt i en miljö med noggrann övervakning. Kliniska symtom som tyder på en överdosering med oxikodon kan behandlas genom administrering av opioidantagonister (t.ex. 0,4–2 mg naloxonhydroklorid intravenöst). Administreringen ska upprepas med 2–3 minuter intervall, i den mån det finns ett kliniskt behov för detta. Det är också möjligt att ge en infusion med 2 mg naloxonhydroklorid i 500 ml 0,9 % natriumklorid eller 5 % dextros (0,004 mg/ml naloxon). Infusionen ska ske vid en hastighet som är anpassad till de tidigare administrerade bolusdoserna och patientens respons. Ventrikelsköljning kan övervägas. Understödjande åtgärder (konstgjord andning, syretillförsel, vasopressorer och vätskeinfusioner) bör vid behov vidtas för att behandla den cirkulationschock som hör samman med en överdosering. Hjärtstillestånd eller arytmier kan kräva hjärtmassage eller defibrillering. Konstgjord andning ska ges om det behövs. Vätske- och elektrolytmetabolismen ska upprätthållas.",
        "pharmacodynamic": "Verkningsmekanism Oxikodon och naloxon har en affinitet för kappa-, my- och delta-opioidreceptorer i hjärnan, ryggmärgen och perifera organ (t.ex. tarmarna). Oxikodon agerar som en opioidreceptoragonist vid dessa receptorer och binder till de endogena opioidreceptorerna i det centrala nervsystemet. Naloxon är å andra sidan en ren antagonist som verkar på alla typer av opioidreceptorer. Farmakodynamiska effekter Till följd av den uttalade första-passage-metabolismen, är naloxons biotillgänglighet vid oral administrering < 3 %. Av detta skäl är en kliniskt relevant systemisk effekt osannolik. På grund av naloxons lokalt konkurrerande antagonism mot den opioidreceptormedierade oxikodoneffekten i tarmen, minskar naloxon de störningar på tarmfunktionen som är typiska för opioidbehandling. Klinisk effekt och säkerhet För opioideffekter på det endokrina systemet, se avsnitt Varningar och försiktighet. Prekliniska studier visar olika effekter av naturliga opioider på immunsystemets beståndsdelar. Den kliniska signifikansen för dessa resultat är inte känd. Det är inte känt om oxikodon, en halvsyntetisk opioid, har liknande effekter på immunsystemet som naturliga opiater. Analgesi I en 12 veckors dubbelblind parallellgruppsstudie med 322 patienter med opioidinducerad förstoppning hade patienterna som behandlades med oxikodonhydroklorid-naloxonhydroklorid i genomsnitt en extra fullständigt spontan (utan laxermedel) avföring under den sista veckan av behandlingen jämfört med de patienter som fortsatte ta liknande doser av depottabletter med oxikodonhydroklorid (p<0,0001). Användningen av laxermedel under de första fyra veckorna var signifikant lägre i gruppen med oxikodon och naloxon jämfört med gruppen som behandlades med enbart oxikodon (31 % jämfört med 55 %, p<0,0001). Liknande resultat visades i en studie med 265 icke-cancer patienter där dagliga doser oxikodonhydroklorid/naloxonhydroklorid på 60 mg/30 mg upp till 80 mg/40 mg jämfördes med motsvarande doser oxikodonhydroklorid i monoterapi.",
        "pharmacokinetic": "Oxikodonhydroklorid Absorption Oxikodon har hög absolut biologisk tillgänglighet på upp till 87 % efter oral administrering. Distribution Oxikodon sprids efter absorption i hela kroppen. Cirka 45 % binds till plasmaprotein. Oxikodon passerar placenta och kan upptäckas i bröstmjölk. Metabolism Oxikodon metaboliseras i tarmen och levern till noroxikodon, oximorfon och olika glukuronidkonjugat. Noroxikodon, oximorfon och noroximorfon produceras av cytokrom P450-systemet. Kinidin reducerar produktionen av oximorfon hos människa utan att signifikant påverka farmakodynamiken av oxikodon. Metaboliternas bidrag till farmakodynamikens helhet är ej signifikant. Eliminering Oxikodon och dess metaboliter utsöndras både i urin och i faeces. Naloxonhydroklorid Absorption Vid oral administrering har naloxon en mycket låg systemisk tillgänglighet, < 3 %. Distribution Naloxon passerar placenta. Det är inte känt om naloxon även passerar över i bröstmjölk. Metabolism och eliminering Efter parenteral administrering är plasmahalveringstiden cirka en timme. Verkningstiden beror på dosen och administreringsvägen, varvid intramuskulär injektion ger en mer långvarig effekt än intravenösa doser. Naloxon metaboliseras i levern och utsöndras i urinen. De viktigaste metaboliterna är naloxonglukuronid, 6‑beta‑naloxol och dess glukuronid. Kombinationen oxikodonhydroklorid/naloxonhydroklorid (Oxycodone/Naloxone Teva) Farmakokinetiska/farmakodynamiska förhållanden De farmakokinetiska egenskaperna för oxikodon från Oxycodone/Naloxone Teva är jämförbara med dem från oxikodonhydrokloriddepottabletter som administreras tillsammans med naloxonhydrokloriddepottabletter. Alla styrkorna har dosproportionalitet. Efter oral administrering av oxikodon/naloxon i maximal dos till friska frivilliga är plasmakoncentrationerna av naloxon så låga att det inte är möjligt att utföra någon farmakokinetisk analys. För att utföra en farmakokinetisk analys används naloxon-3-glukuronid som surrogatmarkör, eftersom dess plasmakoncentration är tillräckligt hög för att mätas. Efter intag av fettrik frukost ökade biotillgängligheten och Cmax för oxikodon med i genomsnitt 16 % och 30 % jämfört med administrering vid fasta. Detta bedömdes vara kliniskt irrelevant. Därför kan oxikodon/naloxon tas med eller utan mat (se avsnitt Dosering). In vitro-studier av läkemedelsmetabolismen har visat att förekomsten av kliniskt relevanta interaktioner som omfattar Oxycodone/Naloxone Teva är osannolika. Äldre patienter Oxikodon AUCτ för oxikodon ökade i genomsnitt till 118 % (90 % konfidensintervall (KI): 103, 135) hos äldre i jämförelse med yngre frivilliga. Cmax för oxikodon ökade i genomsnitt till 114 % (90 % KI: 102, 127). Cmin för oxikodon ökade i genomsnitt till 128 % (90 % KI: 107, 152). Naloxon AUCτ för naloxon ökade i genomsnitt till 182 % (90 % KI: 123, 270) hos äldre i jämförelse med yngre frivilliga. Cmax för naloxon ökade i genomsnitt till 173 % (90 % KI: 107, 280). Cmin för naloxon ökade i genomsnitt till 317 % (90 % KI: 142, 708). Naloxon-3-glukuronid AUCτ för naloxon-3-glukuronid ökade i genomsnitt till 128 % (90 % KI: 113, 147), hos äldre i jämförelse med hos yngre frivilliga. Cmax för naloxon-3-glukuronid ökade i genomsnitt till 127 % (90 % KI: 112, 144). Cmin för naloxon-3-glukuronid ökade i genomsnitt till 125 % (90 % KI: 105, 148). Patienter med nedsatt leverfunktion Oxikodon För oxikodon ökade AUCINF i genomsnitt till 143 % (90 % KI: 111, 184), 319 % (90 % KI: 248, 411) och 310 % (90 % KI: 241, 398) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade Cmax i genomsnitt till 120 % (90 % KI: 99, 144), 201 % (90 % KI: 166, 242) och 191 % (90 % KI: 158, 231) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade t1/2Z i genomsnitt till 108 % (90 % KI: 70, 146), 176 % (90 % KI: 138, 215) och 183 % (90 % KI: 145, 221) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Naloxon För naloxon ökade AUCt i genomsnitt till 411 % (90 % KI: 152, 1 112), 11 518 % (90 % KI: 4 259, 31 149) och 10 666 % (90 % KI: 3 944, 28 847) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon ökade Cmax i genomsnitt till 193 % (90 % KI: 115, 324), 5 292 % (90 % KI: 3 148, 8 896) och 5 252 % (90 % KI: 3 124, 8 830) för patienter med lindrigt, måttligt respektive allvarligt nedsatt leverfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Naloxon-3-glukuronid För naloxon-3-glukuronid ökade AUCINF i genomsnitt till 157 % (90 % KI: 89, 279), 128 % (90 % KI: 72, 227) och 125 % (90 % KI: 71, 222) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade Cmax i genomsnitt till 141 % (90 % KI: 100, 197), 118 % (90 % KI: 84, 166) och minskade till 98 % (90 % KI: 70, 137) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade t1/2Z i genomsnitt till 117 % (90 % KI: 72, 161), minskade till 77 % (90 % KI: 32, 121) och minskade till 94 % (90 % KI: 49, 139) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Patienter med nedsatt njurfunktion Oxikodon För oxikodon ökade AUCINF i genomsnitt till 153 % (90 % KI: 130, 182), 166 % (90 % KI: 140, 196) och 224 % (90 % KI: 190, 266) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade Cmax i genomsnitt till 110 % (90 % KI: 94, 129), 135 % (90 % KI: 115, 159) och 167 % (90 % KI: 142, 196) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade t1/2Z i genomsnitt till 149 %, 123 % och 142 % för patienter med lindrigt, måttligt respektive allvarligt nedsatt njurfunktion jämfört med friska försökspersoner. Naloxon För naloxon ökade AUCt i genomsnitt till 2 850 % (90 % KI: 369, 22 042), 3 910 % (90 % KI: 506, 30 243) och 7 612 % (90 % KI: 984, 58 871) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon ökade Cmax i genomsnitt till 1 076 % (90 % KI: 154, 7 502), 858 % (90 % KI: 123, 5 981) och 1 675 % (90 % KI: 240, 11 676) för patienter med lindrigt, måttligt respektive allvarligt nedsatt njurfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Kvoterna kan ha påverkats av att det inte gick att fullständigt karakterisera naloxonplasmaprofilerna för de friska försökspersonerna. Naloxon-3-glukuronid För naloxon-3-glukuronid ökade AUCINF i genomsnitt till 220 % (90 % KI: 148, 327), 370 % (90 % KI: 249, 550) och 525 % (90 % KI: 354, 781) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid ökade Cmax i genomsnitt till 148 % (90 % KI: 110, 197), 202 % (90 % KI: 151, 271) och 239 % (90 % KI: 179, 320) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid fanns det i genomsnitt inte någon signifikant skillnad för t1/2Z mellan patienter med nedsatt njurfunktion och friska försökspersoner. Missbruk För att inte skada tabletternas förmåga till förlängd frisättning får Oxycodone/Naloxone Teva inte delas, krossas eller tuggas, eftersom detta kan leda till en snabbare frisättning av de aktiva substanserna. Naloxon har därutöver en långsammare elimineringshastighet då det administreras intranasalt. Bägge egenskaper innebär att missbruk av Oxycodone/Naloxone Teva inte kommer att ha den avsedda effekten. Hos oxikodonberoende råttor ledde intravenös administrering av oxikodonhydroklorid/naloxonhydroklorid i förhållandet 2:1 till abstinenssymtom.",
        "preclinical-info": "Det finns inga data från studier av reproduktionstoxicitet för kombinationen av oxikodon och naloxon. Studier med de enskilda komponenterna visade att oxikodon inte påverkade fertiliteten och den tidiga embryologiska utvecklingen hos råttor av han- och honkön i doser på upp till 8 mg/kg kroppsvikt och att det inte framkallade missbildningar hos råttor i doser på upp till 8 mg/kg och hos kaniner i doser på 125 mg/kg kroppsvikt. När enskilda foster hos kaniner användes i statistisk utvärdering observerades emellertid en dosrelaterad ökning av avvikelser i utvecklingen (en ökad frekvens av 27 presakrala kotor, extra revbenspar). När dessa parametrar utvärderades statistiskt med användning av kullar ökades bara frekvensen av 27 presakrala kotor och bara i gruppen med 125 mg/kg, en dosnivå som ledde till allvarliga farmakotoxiska effekter hos de dräktiga djuren. I en studie av pre- och postnatal utveckling hos råttor var kroppsvikten hos F1-avkomman lägre vid 6 mg/kg/dag jämfört med kroppsvikten i kontrollgruppen vid doser som minskade moderns vikt och födointag (NOAEL 2 mg/kg kroppsvikt). Några effekter observerades varken på parametrar för fysiologisk, reflexologisk eller sensorisk utveckling eller på beteende- och reproduktionsindex. Standardstudierna av oral reproduktionstoxicitet med naloxon visar att naloxon inte var teratogent och/eller embryo-/fetotoxiskt vid höga orala doser och inte påverkar den perinatala/postnatala utvecklingen. Vid mycket höga doser (800 mg/kg/dag) gav naloxon ett ökat antal dödsfall bland hundvalpar under tiden omedelbart efter födseln vid doser som vållade signifikant toxicitet hos råttmödrar (t.ex. viktminskning och kramper). Hos överlevade hundvalpar observerades emellertid inga effekter på utvecklingen eller beteendet. Långtidsstudier av karcinogeniciteten hos en kombination av oxikodon/naloxon eller hos oxikodon som en enskild enhet har inte utförts. För naloxon har en 24-månaders oral karcinogenicitetsstudie utförts på råttor med naloxondoser upp till 100 mg/kg/dag. Resultaten visar att naloxon inte är karcinogent under dessa betingelser. Oxikodon och naloxon uppvisar som enskilda enheter en klastogen potential i in vitro-analyser. Inga liknande effekter har emellertid observerats under in vivo-betingelser, inte ens vid toxiska doser. Resultaten visar att den mutagena risken av oxikodon/naloxon för människor vid terapeutiska koncentrationer kan uteslutas med adekvat säkerhet.",
        "composition": "Kvalitativ och kvantitativ sammansättning Oxycodone/Naloxone Teva 5 mg/2,5 mg Varje depottablett innehåller 5 mg oxikodonhydroklorid (motsvarande 4,5 mg oxikodon) och 2,5 mg naloxonhydroklorid (som 2,74 mg naloxonhydrokloriddihydrat motsvarande 2,25 mg naloxon). Oxycodone/Naloxone Teva 10 mg/5 mg Varje depottablett innehåller 10 mg oxikodonhydroklorid (motsvarande 9 mg oxikodon) och 5 mg naloxonhydroklorid (som 5,45 mg naloxonhydrokloriddihydrat motsvarande 4,5 mg naloxon). Oxycodone/Naloxone Teva 20 mg/10 mg Varje depottablett innehåller 20 mg oxikodonhydroklorid (motsvarande 18 mg oxikodon) och 10 mg naloxonhydroklorid (som 10,9 mg naloxonhydrokloriddihydrat motsvarande 9 mg naloxon). Oxycodone/Naloxone Teva 30 mg/15 mg Varje depottablett innehåller 30 mg oxikodonhydroklorid (motsvarande 27 mg oxikodon) och 15 mg naloxonhydroklorid (som 16,35 mg naloxonhydrokloriddihydrat motsvarande 13,5 mg naloxon). Oxycodone/Naloxone Teva 40 mg/20 mg Varje depottablett innehåller 40 mg oxikodonhydroklorid (motsvarande 36 mg oxikodon) och 20 mg naloxonhydroklorid (som 21,8 mg naloxonhydrokloriddihydrat motsvarande 18 mg naloxon). Förteckning över hjälpämnen Tablettkärna: Polyvinylacetat Povidon Natriumlaurilsulfat Kolloidal vattenfri kiseldioxid Mikrokristallin cellulosa Magnesiumstearat Tablettdragering: Polyvinylalkohol Titandioxid (E171) Makrogol Talk Oxycodone/Naloxone Teva 10 mg/5 mg och 40 mg/20 mg även: Röd järnoxid (E172) Oxycodone/Naloxone Teva 30 mg/15 mg och 40 mg/20 mg även: Gul järnoxid (E172)",
        "incompatibility": "Ej relevant",
        "handling-life-shelf-storage": "Hållbarhet 3 år Särskilda förvaringsanvisningar Burkar: Förvaras vid högst 30 °C. Blister: Förvaras vid högst 25 °C. Särskilda anvisningar för destruktion Ej använt läkemedel och avfall ska kasseras enligt gällande anvisningar."
    },
    "bilder_och_delbarhet": {},
    "miljöinformation": {},
    "skyddsinfo": {},
    "product_name": {
        "product_name": "Oxycodone/Naloxone Teva, Depottablett 30 mg/15 mg"
    }
}