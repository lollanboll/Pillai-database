{
    "bipacksedel": {
        "user-information": "Läs noga igenom denna bipacksedel innan du börjar använda detta läkemedel. Den innehåller information som är viktig för dig. Spara denna information, du kan behöva läsa den igen. Om du har ytterligare frågor vänd dig till läkare eller apotekspersonal. Detta läkemedel har ordinerats enbart åt dig. Ge det inte till andra. Det kan skada dem, även om de uppvisar sjukdomstecken som liknar dina. Om du får biverkningar, tala med läkare, apotekspersonal eller sjuksköterska. Detta gäller även eventuella biverkningar som inte nämns i denna information. Se avsnitt 4. I denna bipacksedel finner du information om: 1. Vad Caverject Dual är och vad det används för 2. Vad du behöver veta innan du använder Caverject Dual 3. Hur du använder Caverject Dual 4. Eventuella biverkningar 5. Hur Caverject Dual ska förvaras 6. Förpackningens innehåll och övriga upplysningar",
        "product-information": "1. Vad Caverject Dual är och vad det används för Caverject Dual innehåller alprostadil. Alprostadil liknar ett ämne som finns naturligt i kroppen och som kallas prostaglandin E1. Det vidgar blodkärlen så att blodflödet i penis förbättras, vilket gör det lättare att få erektion. Caverject Dual är avsett för behandling av s.k. erektil dysfunktion, vilket omfattar svaga erektioner och impotens. Caverject Dual kan också användas tillsammans med andra diagnostiska hjälpmedel när din läkare vill hitta den exakta orsaken till din erektionsstörning.",
        "indication": "Caverject Dual innehåller alprostadil. Alprostadil liknar ett ämne som finns naturligt i kroppen och som kallas prostaglandin E1. Det vidgar blodkärlen så att blodflödet i penis förbättras, vilket gör det lättare att få erektion. Caverject Dual är avsett för behandling av s.k. erektil dysfunktion, vilket omfattar svaga erektioner och impotens. Caverject Dual kan också användas tillsammans med andra diagnostiska hjälpmedel när din läkare vill hitta den exakta orsaken till din erektionsstörning.",
        "caution-and-warnings": "2. Vad du behöver veta innan du använder Caverject Dual Använd inte Caverject Dual om du är allergisk mot alprostadil eller något annat innehållsämne i detta läkemedel (anges i avsnitt 6) om du har sicklecellanemi (onormala röda blodkroppar), leukemi (blodcancer), multipelt myelom (benmärgscancer) eller andra problem som ökar risken för s.k. priapism (en erektion som varar i mer än 6 timmar) om du har ett implantat i penis om du har en sjukdom som gör att du bör undvika sexuell aktivitet (t.ex. en allvarlig hjärtsjukdom) om du har en penis som har ärrvävnad, är böjd eller krokig, eller om du har Peyronies sjukdom om du har trång förhud. Caverject Dual får inte ges till barn (se ”Caverject Dual innehåller bensylalkohol och natrium”). Varningar och försiktighet Om du får en erektion som varar i mer än 4 timmar, uppsök genast läkare eftersom behandling måste inledas inom 6 timmar. Om du inte kan få tag på din läkare ska du åka till en akutmottagning. Tala med läkare eller apotekspersonal innan du använder Caverject Dual: om du har en lung- eller hjärtsjukdom (i dessa fall ska du även vara försiktig med sexuell aktivitet) om du har haft psykisk sjukdom eller haft ett beroende om du har haft mini-stroke (TIA, transitorisk ischemisk attack) om du har en eller flera riskfaktorer som gäller hjärta och kärl (till exempel högt blodtryck, tobaksbruk, förhöjt blodsocker, förhöjt kolesterolvärde, övervikt eller fetma) om du har en eller flera riskfaktorer för stroke (till exempel högt blodtryck, förhöjt kolesterolvärde, kranskärlssjukdom, oregelbunden hjärtrytm eller diabetes). Sexuellt överförbara sjukdomar Caverject Dual skyddar inte dig eller din partner mot sexuellt överförbara sjukdomar som AIDS, herpes eller gonorré. Vid injektionen kan en liten blödning uppstå vid injektionsstället. Detta kan innebära en förhöjd risk för överföring av sådana sjukdomar. Kondom kan skydda mot sexuellt överförbara sjukdomar. Om du behöver råd om preventivmedel eller s.k. säkert sex, vänd dig till din läkare eller kontakta närmaste preventivmedelsmottagning. Andra läkemedel och Caverject Dual Tala om för läkare innan du börjar använda Caverject Dual om du tar något av följande läkemedel: Blodtryckssänkande läkemedel Sympatomimetiska läkemedel (används vid luftvägs- och hjärtsjukdomar) Kärlvidgande läkemedel Blodförtunnande läkemedel Andra behandlingar vid erektil dysfunktion (t.ex. sildenafil eller papaverin) Tala om för läkare eller apotekspersonal om du tar, nyligen har tagit eller kan tänkas ta andra läkemedel. Graviditet och amning Caverject Dual kan användas av par som vill skaffa barn, och tillsammans med en partner som är gravid eller som ammar. Caverject Dual skyddar inte din partner mot graviditet. För att undvika en oönskad graviditet måste ett säkert preventivmedel användas. Körförmåga och användning av maskiner Caverject Dual förväntas inte ha någon effekt på förmågan att framföra fordon och använda maskiner Caverject Dual innehåller bensylalkohol och natrium Detta läkemedel innehåller bensylalkohol 8,9 mg/ml. Bensylalkohol kan orsaka allergiska reaktioner. Användning av stora mängder Caverject Dual kan leda till ansamling av bensylalkohol i kroppen och öka mängden syra i blodet (metabolisk acidos). Patienter med lever- eller njursjukdom måste vara särskilt försiktiga och diskutera detta med sin läkare. Bensylalkohol har förknippats med risk för allvarliga biverkningar såsom andningssvårigheter (”gasping syndrome”) hos små barn. Caverject Dual är inte avsett för användning hos barn. Läkemedlet innehåller mindre än 1 mmol natrium (23 mg) per dos, dvs. det är näst intill ”natriumfritt”.",
        "contraindication": "Använd inte Caverject Dual om du är allergisk mot alprostadil eller något annat innehållsämne i detta läkemedel (anges i avsnitt 6) om du har sicklecellanemi (onormala röda blodkroppar), leukemi (blodcancer), multipelt myelom (benmärgscancer) eller andra problem som ökar risken för s.k. priapism (en erektion som varar i mer än 6 timmar) om du har ett implantat i penis om du har en sjukdom som gör att du bör undvika sexuell aktivitet (t.ex. en allvarlig hjärtsjukdom) om du har en penis som har ärrvävnad, är böjd eller krokig, eller om du har Peyronies sjukdom om du har trång förhud. Caverject Dual får inte ges till barn (se ”Caverject Dual innehåller bensylalkohol och natrium”).",
        "caution": "Varningar och försiktighet Om du får en erektion som varar i mer än 4 timmar, uppsök genast läkare eftersom behandling måste inledas inom 6 timmar. Om du inte kan få tag på din läkare ska du åka till en akutmottagning. Tala med läkare eller apotekspersonal innan du använder Caverject Dual: om du har en lung- eller hjärtsjukdom (i dessa fall ska du även vara försiktig med sexuell aktivitet) om du har haft psykisk sjukdom eller haft ett beroende om du har haft mini-stroke (TIA, transitorisk ischemisk attack) om du har en eller flera riskfaktorer som gäller hjärta och kärl (till exempel högt blodtryck, tobaksbruk, förhöjt blodsocker, förhöjt kolesterolvärde, övervikt eller fetma) om du har en eller flera riskfaktorer för stroke (till exempel högt blodtryck, förhöjt kolesterolvärde, kranskärlssjukdom, oregelbunden hjärtrytm eller diabetes). Sexuellt överförbara sjukdomar Caverject Dual skyddar inte dig eller din partner mot sexuellt överförbara sjukdomar som AIDS, herpes eller gonorré. Vid injektionen kan en liten blödning uppstå vid injektionsstället. Detta kan innebära en förhöjd risk för överföring av sådana sjukdomar. Kondom kan skydda mot sexuellt överförbara sjukdomar. Om du behöver råd om preventivmedel eller s.k. säkert sex, vänd dig till din läkare eller kontakta närmaste preventivmedelsmottagning.",
        "interaction": "Andra läkemedel och Caverject Dual Tala om för läkare innan du börjar använda Caverject Dual om du tar något av följande läkemedel: Blodtryckssänkande läkemedel Sympatomimetiska läkemedel (används vid luftvägs- och hjärtsjukdomar) Kärlvidgande läkemedel Blodförtunnande läkemedel Andra behandlingar vid erektil dysfunktion (t.ex. sildenafil eller papaverin) Tala om för läkare eller apotekspersonal om du tar, nyligen har tagit eller kan tänkas ta andra läkemedel.",
        "pregnancy": "Graviditet och amning Caverject Dual kan användas av par som vill skaffa barn, och tillsammans med en partner som är gravid eller som ammar. Caverject Dual skyddar inte din partner mot graviditet. För att undvika en oönskad graviditet måste ett säkert preventivmedel användas.",
        "driving": "Körförmåga och användning av maskiner Caverject Dual förväntas inte ha någon effekt på förmågan att framföra fordon och använda maskiner",
        "substance-information": "Caverject Dual innehåller bensylalkohol och natrium Detta läkemedel innehåller bensylalkohol 8,9 mg/ml. Bensylalkohol kan orsaka allergiska reaktioner. Användning av stora mängder Caverject Dual kan leda till ansamling av bensylalkohol i kroppen och öka mängden syra i blodet (metabolisk acidos). Patienter med lever- eller njursjukdom måste vara särskilt försiktiga och diskutera detta med sin läkare. Bensylalkohol har förknippats med risk för allvarliga biverkningar såsom andningssvårigheter (”gasping syndrome”) hos små barn. Caverject Dual är inte avsett för användning hos barn. Läkemedlet innehåller mindre än 1 mmol natrium (23 mg) per dos, dvs. det är näst intill ”natriumfritt”.",
        "usage-and-administration": "3. Hur du använder Caverject Dual Använd alltid detta läkemedel enligt läkarens anvisningar. Rådfråga läkare eller apotekspersonal om du är osäker. Åtminstone den första injektionen ges av en läkare. Försök inte att injicera själv innan du har fått lära dig hur du ska göra. Om du har glömt hur du gör, tala med läkare igen. Följande anvisningar är endast avsedda som riktlinjer. Hur mycket Caverject Dual ska du injicera? Olika personer behöver olika mängd av Caverject Dual för att behandla erektil dysfunktion. Läkaren rekommenderar en lämplig dos för dig och kontrollerar regelbundet hur dosen fungerar. Startdosen på läkarmottagningen är 1,25–2,5 mikrogram. Lägre doser än 2,5 mikrogram går inte att ge med Caverject Dual. Vid så låga doser används Caverject pulver och vätska till injektionsvätska, lösning. För de flesta män räcker en dos på 5–20 mikrogram, men en del män behöver högre dos. För att minimera risken för förlängd och smärtsam erektion väljer läkaren lägsta effektiva dos. Du ska aldrig använda doser över 40 mikrogram. Vid användning av Caverject Dual för att hitta orsaken till erektil dysfunktion är dosen 5–20 mikrogram. Om den dos som du ordineras inte ger önskad effekt ska du tala med din läkare. Du får inte själv ändra dosen om inte läkaren har sagt det. Om du glömmer hur stor dos du ska använda, läs på etiketten på förpackningen eller tala med din läkare. Så här använder du Caverject Dual Dessa anvisningar är endast riktlinjer, du ska alltid följa din läkares anvisningar om de skiljer sig från informationen i bipacksedeln. Om det är första gången du använder Caverject Dual och du tidigare har använt Caverject pulver och vätska till injektionsvätska, lösning, bör läkaren ha gett dig anvisningar om hur du använder Caverject Dual. Du och din partner Du vill kanske att din partner ska hjälpa till att förbereda och/eller injicera Caverject Dual. I sådana fall bör du tala med din läkare så att även din partner kan få lära sig hur man går tillväga. Caverject Dual -sprutan Så här förbereder du injektionen Tvätta händerna. Torka händerna på en ren handduk. Om din partner vill vara med och förbereda injektionen bör även denne tvätta sina händer. 1. Ta ut en spruta och en nål ur kartongen. Riv bort folien från nålen. 2. Sätt nålen på sprutan genom att trycka fast nålen på sprutans spets. Vrid nålen medurs tills den sitter ordentligt fast. Injektionsnålen är försedd med två nålskydd. Ta av det yttre nålskyddet. 3. Håll sprutan med nålen riktad uppåt. Kolven ska vara i sitt ytterläge. 4. Skruva in kolven medurs tills det tar stopp. Detta gör att pulver och lösningsmedel blandas. Skaka försiktigt för att säkerställa att lösningen blandas väl och att pulvret har lösts upp. Lösningen får inte användas om den förblir grumlig eller innehåller partiklar. 5. Håll sprutan med nålen uppåt. Ta försiktigt bort det inre nålskyddet. Försäkra dig om att nålen inte är böjd. Om den är det, använd den inte utan kassera den. Försök inte att räta ut den. 6. För att avlägsna eventuella stora luftbubblor från lösningen, knäpp på ampullen med ett finger tills bubblorna försvinner. Fortsätt att hålla sprutan lodrätt och säkerställ att kolven är inskruvad ända till stoppläget genom att skruva den åt höger (medurs) och tryck sedan direkt in kolven så långt det går. Då tränger ett par vätskedroppar fram genom nålspetsen. Det är normalt att några småbubblor sitter kvar på insidan av glasampullens vägg. 7. Vrid långsamt på änden av kolven medurs för att ställa in din dos. Det finns fyra dosalternativ. Varje alternativ dos är ett av fyra fjärdedelssteg upp mot den fulla dosen från sprutan. Din läkare har ordinerat en viss dos. Den siffra som visas i doseringsfönstret anger vilken dos som är inställd. Om du ställt in fel dos, fortsätt att vrida kolven medurs tills du kommer fram till rätt dos. Du kan göra i ordning sprutan upp till 24 timmar före användning, förutsatt att den förvaras vid rumstemperatur. Hur görs injektionen? Klä av dig och sätt dig i en bekväm ställning. Vänta en stund tills du och din partner känner er avslappnade. Om läkaren har rekommenderat rengöring med spritservett ska du öppna den nu. Kontrollera att nålen inte är böjd. En böjd och uträtad nål kan lätt gå av. Brutna nålar, då en del av nålen varit kvar i penis, har rapporterats och i vissa fall, krävt inläggning på sjukhus och kirurgisk borttagning. Om nålen är böjd, använd den inte utan kassera den. Försök inte att räta ut nålen. Fäst en ny, ej använd steril nål på sprutan. • Håll penis framifrån, med pekfingret och långfingret på undersidan nära pungen och tummen på ovansidan. Kläm försiktigt penis mellan tummen och fingrarna, så att injektionsstället buktar ut. Om du har förhud på penis, se till att den är sträckt. Injektionen görs i den del av penis som i figur A är skuggad. • Rengör injektionsstället med spritservetten och låt torka. Kontrollera, och justera om det behövs, så att rätt dos visas i doseringsfönstret. • Håll penis i ett fast grepp och tryck med sprutan i den fria handen in nålen genom huden, ända in i den utbuktande delen. Undvik att sticka nålen i vener eller andra synliga blodkärl. Vinkeln framgår av figurerna B och C. Tryck in kolven med ett fast tryck. Om injektionslösningen inte sprutar in relativt lätt, flytta något på nålspetsen och försök igen. Tryck inte med all din kraft för att trycka ut vätska ur sprutan. Dra ut nålen. Massera penis för att sprida den injicerade mängden alprostadil i penis. Spara inte lösning i sprutan för en andra injektion. När du har använt nålen, kasta den enligt läkarens rekommendationer så att ingen kan se den, använda den eller sticka sig på den. Hur ofta kan Caverject Dual användas? Använd inte Caverject Dual oftare än en gång per dygn eller tre gånger per vecka. Ändra injektionsstället samt sida av penis varje gång du använder Caverject Dual. Erektion efter injektionen med Caverject Dual Det tar en stund efter injektionen innan du får erektion. Med rätt dos varar erektionen tillräckligt länge för att kunna genomföra ett samlag. Vanligtvis varar erektionen inte längre än en timme, tala med din läkare om du önskar att den ska hålla i sig längre. Om erektionen varar i mer än fyra timmar ska du genast söka läkarhjälp (se avsnittet ”Varningar och försiktighet”). Om du har använt för stor mängd av Caverject Dual Kontakta snarast läkare eftersom du kan behöva behandling, särskilt om du får en erektion som varar i mer än fyra timmar. Om du har ytterligare frågor om detta läkemedel, kontakta läkare eller apotekspersonal.",
        "overdosage": "Om du har använt för stor mängd av Caverject Dual Kontakta snarast läkare eftersom du kan behöva behandling, särskilt om du får en erektion som varar i mer än fyra timmar. Om du har ytterligare frågor om detta läkemedel, kontakta läkare eller apotekspersonal.",
        "side-effects": "4. Eventuella biverkningar Liksom alla läkemedel kan detta läkemedel orsaka biverkningar men alla användare behöver inte få dem. Tala genast med läkare om erektionen kvarstår längre än fyra timmar. Om du inte kan få tag på din läkare, ta dig genast till en akutmottagning eftersom behandlingen måste inledas inom 6 timmar. Mycket vanliga biverkningar (kan förekomma hos fler än 1 av 10 användare) Smärta i penis. Vanliga biverkningar (kan förekomma hos upp till 1 av 10 användare) Långvarig användning kan leda till blåmärken, ärrbildning eller att penis blir böjd eller krokig. Tala med din läkare om detta händer eftersom det kan innebära att du måste avbryta användningen av Caverject Dual. Förlängd erektion. Andra problem med penis. Svullnad och missfärgning eller blåmärke vid injektionsstället. Detta kan inträffa första gången du använder Caverject Dual men bör inträffa mer sällan när du blir van att injicera. Muskelkramp. Mindre vanliga biverkningar (kan förekomma hos upp till 1 av 100 användare) Injektionsstället kan bli irriterat, inflammerat, eller svullet. Klåda, blödningar, domningar, värmekänsla, ömhet och smärta kan uppstå. Testiklarna eller pungen kan bli röd, svullen eller öm och knölar kan uppträda. Dessa kallas spermatocele och är cystor som innehåller spermier. Domningar i penis kan förekomma. Du kan få obehaglig, smärtsam eller förlängd erektion, eller ingen erektion alls. Utlösningen kan förändras och förhuden kan kännas trång eller svullen, liksom ollonet. Urinträngningar kan komma hastigare och oftare än vanligt. Smärta vid urinering eller svårigheter att urinera kan uppträda. Små mängder blod kan uppträda i urinen eller vid spetsen på penis, särskilt om Caverject Dual av misstag injiceras i urinröret. Smärtor i bäckenet, svaghet, svettningar, illamående, svullnad i ben eller armar, förkylningssymtom och muntorrhet. Svampinfektion kan förekomma. Förändringar i blodtryck och hjärtrytm, svimningskänsla, ytlig andning och kollaps kan inträffa till följd av injektionen. Klåda, rodnad av huden vid injektionsstället, utslag i huden, ökad svettning, ljuskänslighet, förstorade pupiller, nedsatt eller förstärkt känslighet för beröring, benkramper, kalla händer eller fötter, blodkärlsproblem inklusive blödning (blödning i blodkärl). Blodanalys kan visa ett förhöjt kreatininvärde i blodet (ett ämne som finns i musklerna). Har rapporterats (förekommer hos ett okänt antal användare) Otillräckligt blodflöde till hjärtmuskeln via kranskärlen. Stroke. Rapportering av biverkningar Om du får biverkningar, tala med läkare, apotekspersonal eller sjuksköterska. Detta gäller även eventuella biverkningar som inte nämns i denna information. Du kan också rapportera biverkningar direkt till Läkemedelsverket, www.lakemedelsverket.se. Genom att rapportera biverkningar kan du bidra till att öka informationen om läkemedels säkerhet. Postadress Läkemedelsverket Box 26 751 03 Uppsala",
        "additionalMonitoringInfo": "",
        "storage": "5. Hur Caverject Dual ska förvaras Förvara detta läkemedel utom syn- och räckhåll för barn. Används före utgångsdatum som anges på kartongen efter EXP. Utgångsdatumet är den sista dagen i angiven månad. Inga särskilda förvaringsanvisningar. Färdigberedd injektionslösning är hållbar 24 timmar vid högst 25 ºC. Läkemedel ska inte kastas i avloppet eller bland hushållsavfall. Fråga apotekspersonalen hur man kastar läkemedel som inte längre används. Dessa åtgärder är till för att skydda miljön.",
        "information-source": "6. Förpackningens innehåll och övriga upplysningar Innehållsdeklaration Den aktiva substansen i Caverject Dual är alprostadil. Beroende på vilken styrka du får, tillförs högst 10 eller 20 mikrogram alprostadil i 0,5 ml från den främre kammaren på sprutan. Övriga innehållsämnen är laktosmonohydrat, alfadex, natriumcitrat, saltsyra och natriumhydroxid. Spädningsvätskan i den bakre kammaren är bakteriostatiskt vatten som innehåller 0,9 % bensylalkohol och vatten för injektion. Rengöringsservetterna är indränkta med isopropylalkohol. Läkemedlets utseende och förpackningsstorlekar Caverject Dual är en tvåkammarampull av glas innesluten i en endosspruta. Den främre kammaren innehåller ett pulver och den bakre kammaren innehåller spädningsvätskan. Innehållet i varje förpackning räcker till två eller tio separata injektioner med Caverject Dual. Eventuellt kommer inte alla förpackningsstorlekar att marknadsföras. I förpackningen med Caverject Dual finns: 1. Två eller tio endossprutor med en ampull med Caverject Dual vardera. 2. Två eller tio injektionsnålar (29G) 3. Spritservetter Innehavare av godkännande för försäljning Pfizer AB 113 63 Stockholm Telefon 08 - 550 520 00 E-mail: medical.information@pfizer.com Tillverkare Pfizer Manufacturing Belgium NV Puurs, Belgien Denna bipacksedel ändrades senast 2023-05-08",
        "composition": "Innehållsdeklaration Den aktiva substansen i Caverject Dual är alprostadil. Beroende på vilken styrka du får, tillförs högst 10 eller 20 mikrogram alprostadil i 0,5 ml från den främre kammaren på sprutan. Övriga innehållsämnen är laktosmonohydrat, alfadex, natriumcitrat, saltsyra och natriumhydroxid. Spädningsvätskan i den bakre kammaren är bakteriostatiskt vatten som innehåller 0,9 % bensylalkohol och vatten för injektion. Rengöringsservetterna är indränkta med isopropylalkohol.",
        "appearance": "Läkemedlets utseende och förpackningsstorlekar Caverject Dual är en tvåkammarampull av glas innesluten i en endosspruta. Den främre kammaren innehåller ett pulver och den bakre kammaren innehåller spädningsvätskan. Innehållet i varje förpackning räcker till två eller tio separata injektioner med Caverject Dual. Eventuellt kommer inte alla förpackningsstorlekar att marknadsföras. I förpackningen med Caverject Dual finns: 1. Två eller tio endossprutor med en ampull med Caverject Dual vardera. 2. Två eller tio injektionsnålar (29G) 3. Spritservetter",
        "prod-license": "Innehavare av godkännande för försäljning Pfizer AB 113 63 Stockholm Telefon 08 - 550 520 00 E-mail: medical.information@pfizer.com Tillverkare Pfizer Manufacturing Belgium NV Puurs, Belgien Denna bipacksedel ändrades senast 2023-05-08"
    },
    "produktresume": {
        "tradename": "Caverject Dual 10 resp 20 mikrogram, pulver och vätska till injektionsvätska, lösning.",
        "composition": "Varje 0,5 ml spruta ger en maximal dos på 10 respektive 20 mikrogram alprostadil. Hjälpämnen med känd effekt Bensylalkohol 8,9 mg/mlNatriumcitrat, natriumhydroxid (natrium 0,034 mg/ml) För fullständig förteckning över hjälpämnen, se avsnitt 6.1.",
        "product-form": "Pulver och vätska till injektionsvätska, lösning.Endosspruta med en tvåkammarampull av glas innehållande ett vitt frystorkat pulver och spädningsvätska för beredning av lösning.",
        "clinical": "4.1 Terapeutiska indikationer Caverject Dual är indicerat för symptomatisk behandling av erektil dysfunktion med neurogen, vaskulär, psykogen eller blandad etiologi hos vuxna män.Caverject Dual kan vara ett lämpligt komplement till andra diagnostiska hjälpmedel vid diagnostisering av erektil dysfunktion.Caverject Dual är inte indicerat för användning hos barn (se avsnitt 4.4 Bensylalkohol). 4.2 Dosering och administreringssätt Dosering Inga formella kliniska studier med Caverject har gjorts på patienter yngre än 18 år respektive äldre än 75 år. Administreringssätt Caverject Dual administreras genom direkt intrakavernös injektion med hjälp av den injektionsnål (1/2 inch 29 gauge) som medföljer. Det normala injektionsstället är längs den dorsolaterala delen av den proximala tredjedelen av penis. Synliga vener bör undvikas. Såväl sida som plats på penis ska ändras från en injektion till nästa.De första injektionerna av Caverject Dual bör ges i närvaro av sjukvårdspersonal. Efter korrekt utbildning kan alprostadil injiceras i hemmet. Patienterna bör kontrolleras regelbundet (t ex var tredje månad), särskilt under den första tiden med egeninjicering då dosen kan behöva justeras.Dosen av Caverject Dual bör ställas in individuellt för varje patient, genom noggrann titrering under läkarkontroll. Den lägsta verksamma dos som ger patienten en erektion tillräcklig för att genomföra ett samlag bör väljas. Det är lämpligt att den valda dosen ger en erektion som inte varar längre tid än en timme. Om erektionen har längre varaktighet bör dosen minskas. Flertalet patienter får tillfredsställande effekt med doser mellan 5 och 20 mikrogram. Sprutan är utformad för att ge en dos som kan ställas in i steg om 25% av den nominella dosen. Doser över 40 mikrogram alprostadil är ej rutinmässigt motiverade. Följande doser kan ges med hjälp av Caverject Dual: Förpackning Inställbar dosering Caverject Dual 10 mikrogram Caverject Dual 20 mikrogram 2,5 / 5 / 7,5 / 10 mikrogram 5 / 10 / 15 / 20 mikrogram Behandling Den initiala dosen alprostadil för erektil dysfunktion av vaskulär, psykogen eller blandad etiologi är 2,5 mikrogram. Om första dosen ger ett partiellt svar ges 5 mikrogram andra gången. Vid uteblivet svar efter första dosen ges 7,5 mikrogram andra gången. Därefter ökas dosen i steg om 5-10 mikrogram, tills en optimal dos har fastställts. Om den administrerade dosen inte ger någon effekt kan närmast högre dos ges inom en timme. Om ett svar erhållits bör ett dygn förflyta innan nästa dos ges.För patienter med erektil dysfunktion av neurogent ursprung kan doser under 2,5 mikrogram vara tillräckligt, och en dostitrering med Caverject bör övervägas. Man börjar med en dos på 1,25 mikrogram (Caverject), om denna inte ger någon effekt bör den andra dosen vara 2,5 mikrogram. Med undantag av den initiala dosen kan man titrera med antingen Caverject Dual eller Caverject, och med samma stegvisa dosökning som vid behandling av erektil dysfunktion med icke-neurogen etiologi.Den maximala rekommenderade injektionsfrekvensen är en gång per dygn, dock högst tre gånger per vecka. Hjälpmedel vid etiologisk diagnos Patienter utan tecken på neurologisk dysfunktion: 10-20 mikrogram alprostadil injiceras i corpus cavernosum och masseras ut i penis. Över 80% av patienterna kan förväntas svara på en engångsdos med 20 mikrogram alprostadil. Patienter med tecken på neurologisk dysfunktion: Dessa patienter kan förväntas svara på lägre doser alprostadil. För patienter med erektil dysfunktion som orsakats av neurologisk sjukdom / trauma får den initiala dosen vid diagnostisk utredning inte överstiga 10 mikrogram, och en initial dos på 5 mikrogram är sannolikt lämplig. Om en uppkommen erektion varar längre tid än en timme bör avsvällande behandling genomföras innan patienten lämnar mottagningen, för att eliminera risken för priapism (se avsnitt 4.9). När patienten lämnar mottagningen bör erektionen ha avklingat helt, och penis vara helt slapp.Om den erektila effekten uteblir under titreringsfasen, bör patienterna monitoreras med avseende på systemiska biverkningar. 4.3 Kontraindikationer Caverject Dual får inte användas till patienter med: överkänslighet mot den aktiva substansen eller mot något hjälpämne som anges i avsnitt 6.1 medicinska tillstånd som kan göra dem predisponerade för priapism, såsom patienter som har eller är anlagsbärare för sicklecellsanemi, patienter med multipelt myelom eller leukemi anatomiskt deformerad penis, såsom angulering, kavernös fibros, fimos eller Peyronies sjukdom penisimplantat. Caverject Dual får inte användas av män för vilka sexuell aktivitet är kontraindicerad (t.ex. patienter som lider av svår hjärtsjukdom). 4.4 Varningar och försiktighet Underliggande behandlingsbara orsaker till erektil dysfunktion ska diagnostiseras och behandlas innan behandling med alprostadil inleds. Förlängd erektion och/eller priapism kan förekomma efter intrakavernös administrering av alprostadil. Välj den lägsta effektiva dosen för att minimera risken. Patienten bör instrueras att omedelbart kontakta läkare om erektionen varar längre än 4 timmar. Priapism bör behandlas inom 6 timmar. Behandling av priapism ska ske enligt medicinsk praxis (se avsnitt 4.9).Smärtsam erektion kan förväntas förekomma oftare hos patienter med anatomisk deformation av penis, såsom angulering, fimosis, kavernös fibros, Peyronies sjukdom eller plack. Penil fibros, inklusive angulering, kavernös fibros, fibrösa noduli och Peyronies sjukdom kan uppträda efter intrakavernös administration av Caverject Dual. Förekomsten av fibros kan öka efter längre tids användning. Regelbunden kontroll av patienten, med noggrann undersökning av penis rekommenderas för att påvisa tecken på penil fibros eller Peyronies sjukdom. Behandling med Caverject Dual bör avbrytas om patienten utvecklar angulering av penis, kavernös fibros eller Peyronies sjukdom.Patienter som behandlas med antikoagulantia som warfarin eller heparin kan ha ökad tendens till blödning efter den intrakavernösa injektionen. Hos vissa patienter kan injektionen av Caverject Dual orsaka en liten blödning vid injektionsstället. För patienter som är infekterade med blodburna sjukdomar kan detta göra att risken för överföring av smitta till partnern ökar.Caverject Dual ska användas med försiktighet till patienter med kardiovaskulära och cerebrovaskulära riskfaktorer.Caverject ska användas med försiktighet hos patienter som har haft transitorisk ischemisk attack (TIA) eller som har instabil kardiovaskulär sjukdom.Sexuell stimulering och samlag kan leda till hjärt- och lungproblem hos patienter med kranskärlssjukdom, hjärtsvikt eller lungsjukdom. Caverject Dual ska användas med försiktighet hos dessa patienter och de ska vara försiktiga vid sexuell aktivitet.Caverject Dual är inte avsett att ges tillsammans med något annat medel för behandling av erektil dysfunktion (se avsnitt 4.5).Risken för missbruk av Caverject bör beaktas hos patienter med psykiatrisk sjukdom eller missbruk i anamnesen.Färdigberedd Caverject Dual injektionslösning är avsedd för engångsbruk. Sprutan och eventuell överbliven lösning i sprutan ska kastas på ett säkert sätt.Caverject Dual administreras med en mycket tunn nål. Liksom för alla mycket tunna nålar finns det en risk för nålbrott.Nålbrott med en del av nålen kvar i penis har rapporterats och, i vissa fall, krävt inläggning på sjukhus och kirurgisk borttagning. Utförliga patientanvisningar om korrekt hantering och injiceringstekniker kan minimera risken för nålbrott.Patienten ska få anvisningar om att en böjd nål inte får användas. De får inte heller försöka räta ut en böjd nål. De ska ta bort nålen från sprutan, kassera den och fästa en ny, ej använd steril nål på sprutan. Bensylalkohol Caverject Dual innehåller bensylalkohol som kan orsaka överkänslighetsreaktioner.Det är viktigt att beakta den kombinerade dagliga metabola mängden av bensylalkohol från alla källor, särskilt för patienter med nedsatt lever- eller njurfunktion på grund av risken för ackumulering och toxicitet (metabol acidos).Caverject Dual är endast avsett för intrakavernös injektion. Intravenös injektion av konserveringsmedlet bensylalkohol har förknippats med allvarliga biverkningar och dödsfall hos barn, inklusive nyfödda (”gasping syndrome”). Minsta mängd bensylalkohol som kan orsaka toxicitet är inte känd. Sannolikheten för utveckling av toxicitet kan vara större hos prematura spädbarn och spädbarn med låg födelsevikt. Caverject Dual är inte avsett för användning hos barn. Natrium Detta läkemedel innehåller mindre än 1 mmol natrium (23 mg) per injektionsflaska, d.v.s. är näst intill ”natriumfritt”. 4.5 Interaktioner med andra läkemedel och övriga interaktioner Sympatomimetika kan minska effekten av alprostadil.Alprostadil kan öka effekten av antihypertensiva medel, kärlvidgande medel, antikoagulantia och trombocytaggregationshämmande medel.Effekten av att kombinera alprostadil med andra medel för behandling av erektil dysfunktion (t.ex. sildenafil) eller andra läkemedel som ger erektion (t.ex. papaverin) har inte studerats. Sådana medel ska inte användas i kombination med Caverject Dual på grund av risken för förlängd erektion. 4.6 Fertilitet, graviditet och amning Ej relevant. 4.7 Effekter på förmågan att framföra fordon och använda maskiner Alprostadil förväntas inte ha någon effekt på förmågan att framföra fordon och använda maskiner. 4.8 Biverkningar Sammanfattning av säkerhetsprofilen Den vanligaste biverkningen, efter intrakavernös injektion var smärta i penis. Sådan smärta rapporterades minst en gång av 30 % av patienterna. Smärta uppstod i samband med 11 % av de givna injektionerna. I de flesta fall var smärtan bedömd som mild eller måttlig. 3% av patienterna avbröt behandlingen av detta skäl.Penil fibros, inklusive angulering, fibrösa noduli och Peyronies sjukdom rapporterades av 3% av samtliga patienter vid klinisk prövning. I en studie med egeninjicering, där behandlingstiden uppgick till 18 månader, var förekomsten av penil fibros högre, omkring 8%.Hematom och ekkymos vid injektionsstället, vilka mer är en följd av injektionstekniken än en effekt av alprostadil, uppträdde hos 3% respektive 2% av patienterna. Förlängd erektion (definierat som en erektion som varar i fyra till sex timmar) rapporterades hos 4% av patienterna. Frekvensen av priapism (definierad som en smärtsam erektion som varar sex timmar eller mer) var 0,4%. I flertalet fall skedde spontan avsvällning. Biverkningar i tabellform Biverkningar som rapporterats i kliniska prövningar och efter marknadsföring presenteras i nedanstående tabell och med följande frekvenser: Mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100) och ingen känd frekvens (kan inte beräknas från tillgängliga data). Inom varje frekvensgrupp redovisas biverkningarna efter fallande svårighetsgrad. Systemorganklass Mycket vanliga (>1/10) Vanliga (>1/100,<1/10) Mindre vanliga (>1/1000,<1/100) Ingen känd frekvens (kan inte beräknas från tillgängliga data) Infektioner och infestationer Svampinfektion Förkylning Centrala och perifera nervsystemet Presyncope Hypoestesi Hyperestesi Cerebrovaskulär händelse Ögon Mydriasis Hjärtat Supraventrikulära extraslag Myokardischemi Blodkärl Venösa besvär Hypotension Vasodilatation, perifer vaskulär störning, venös blödning Magtarmkanalen Illamående, muntorrhet Hud och subkutan vävnad Hudutslag, riklig svettning, pruritus, erytem Muskuloskeletala systemet och bindväv Muskelspasm Njurar och urinvägar Uretral blödning, hematuri, dysuri, pollakisuri, urinträngningar Reproduktionsorgan och bröstkörtel Smärta i penis Peyronie’s sjukdom, besvär i penis (inklusive penil fibros, angulering och fibrösa noduli), förlängd erektion Priapism, bäckensmärta, knöl i testiklarna, spermatocele, svullnad i testiklarna, ödem i testiklarna, besvär i testiklarna, smärta i skrotum, erytem i skrotum, skrotumödem, smärta i testikel, besvär i skrotum, smärtsam erektion, balanit, fimos, erektil dysfunktion, ejakulationsstörning Allmänna symtom och/eller symtom vid administrerings­stället Hematom vid injektionsstället, ekkymos Blödning, blödning vid injektionsstället, inflammation, inflammation vid injektionsstället, värmekänsla vid injektionsstället ödem vid injektionsstället, svullnad vid injektionsstället, smärta vid injektionsstället, irritation vid injektionsstället, asteni, känselbortfall vid injektionsstället, ödem, perifera ödem, pruritus vid injektionsstället Undersökningar förhöjt serumkreatinin, sänkt blodtryck, ökad hjärtfrekvens Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala 4.9 Överdosering Ingen överdosering har rapporterats från de kliniska prövningarna av alprostadil. Om en intrakavernös överdos av Caverject Dual sker bör patienten hållas under medicinsk övervakning tills eventuella systemiska effekter avklingat och/eller penil avsvällning skett. Symptomatisk behandling av eventuella systemiska besvär rekommenderas.Behandlingen av priapism (förlängd erektion) bör ske inom 6 timmar. Den inledande åtgärden bör vara aspiration ur ena svällkroppen i penis. Med iakttagande av aseptisk teknik punkteras corpus cavernosum med injektionsnål (19-21 gauge) varefter 20-50 ml blod aspireras. Detta bör leda till att erektionen avtar. Om nödvändigt kan proceduren upprepas på motsatt sida av penis tills sammanlagt maximalt 100 ml blod aspirerats. Om erektionen därefter fortfarande kvarstår rekommenderas intrakavernös injektion av ett alfa-adrenergikum. Även om den vanliga kontraindikationen mot injektion av vasokonstringerande medel i penis inte gäller vid behandling av priapism, bör försiktighet iakttas. Blodtryck och puls bör följas kontinuerligt under proceduren. Största försiktighet är nödvändig hos patienter med hjärt-kärlsjukdom, okontrollerad hypertension, cerebral ischemi och hos patienter som behandlas med MAO-hämmare. I det senare fallet ska resurser finnas tillgängliga för att kunna behandla en hypertensiv kris. Bered en fenylefrinlösning 200 mikrogram/ml och injicera 0,5 till 1 ml av lösningen var 5:e till 10:e minut. Alternativt används en adrenalinlösning 20 mikrogram/ml. Om nödvändigt kan detta åtföljas av ytterligare aspiration av blod genom samma injektionsnål. Den maximala dosen av fenylefrin är 1 mg, eller 100 mikrogram adrenalin (5 ml av lösningen). Som ett alternativ kan metaraminol användas, men det bör beaktas att fatala hypertensiva kriser har rapporterats med detta läkemedel. Om priapismen trots dessa åtgärder kvarstår ska patienten skyndsamt överföras till kirurgisk klinik för fortsatt behandling, eventuellt med anläggande av shunt.",
        "pharmacological": "5.1 Farmakodynamiska egenskaper Farmakoterapeutisk grupp: Medel vid erektil dysfunktion ATC-kod: G04BE01 Alprostadil är den naturligt uppträdande formen av prostaglandin E1 (PGE1). Alprostadil har ett brett spektrum av farmakologiska effekter; bland de mest framträdande återfinns vasodilatation och hämning av blodplättsaggregation. Hos de flesta djurarter som prövats medförde alprostadil avslappning av retractor penis och corpus cavernosum utrethrae in vitro. Alprostadil medförde också avslappning av isolerade vävnadsprov av human corpus cavernosum och spongiosum, liksom av kavernösa artärsegment som kontraherats av antingen fenylefrin eller PGF2alfa in vitro. Hos makakapa (Macaca nemestrina) gav alprostadil förhöjt kavernöst arteriellt blodflöde in vivo. Graden av relaxation av glatt kavernös muskulatur hos denna djurmodell var dosberoende. Alprostadil inducerar erektion genom att åstadkomma relaxation av trabekulär glatt muskulatur, samt genom dilatation av kavernösa artärer. Detta medför en utvidgning av de lakunära hålrummen och kvarhållning av blodet genom sammanpressning av venolerna mot tunica albuginea; processen brukar benämnas den korporala veno-ocklusiva mekanismen. Erektion sker normalt 5 till 15 minuter efter injektion, och dess duration är dosberoende. 5.2 Farmakokinetiska egenskaper Caverject Dual innehåller alprostadil som aktiv substans, i ett komplex med alfadex. Vid rekonstitution dissocierar komplexet omedelbart till alprostadil och alfadex. Farmakokinetiken är därför oförändrad i Caverject Dual i jämförelse med Caverject. Absorbtion: Alprostadil administreras genom intrakavernös injektion i corpus cavernosum för behandling av erektil dysfunktion Distribution: Efter intrakavernös injektion av 20 mikrogram alprostadil ökade den genomsnittliga plasmakoncentrationen av alprostadil med en faktor 22, jämfört med den endogena baslinjenivån, ca 5 minuter efter injektion. Därefter återgick alprostadil-koncentrationen till endogen nivå inom 2 timmar efter injektionen. Alprostadil binds i plasma primärt till albumin (81% bindning) och i mindre utsträckning till fraktionen alfa-globulin IV-4 (55% bindning). Ingen signifikant bindning till erytrocyter eller leukocyter observerades. Metabolism: Efter intravenös administration metaboliseras ca 80% av cirkulerande alprostadil vid första passage genom lunga, primärt genom beta- och omega-oxidation vilket medförde en halveringstid i plasma på mindre än en minut. Alprostadil som eventuellt kommer in i systemisk cirkulation efter intrakavernös injektion metaboliseras därför snabbt. De primära metaboliterna av alprostadil är 15-keto-PGE1, 15-keto-13,14-dihydro-PGE1 och 13,14-dihydro-PGE1. I motsats till 15-keto-PGE1 och 15-keto-13,14-dihydro-PGE1, som nästan helt saknar biologisk aktivitet, har 13,14-dihydro-PGE1 visats kunna sänka blodtrycket och hämma blodplättsaggregationen. Plasmakoncentrationerna av huvudmetaboliten (15-keto-13,14-dihydro-PGE1) ökade med en faktor 34 från den endogena baslinjenivån 10 minuter efter injektionen, och återgick till baslinjenivån 2 timmar efter injektionen. Plasmakoncentrationerna av 13,14-dihydro-PGE1 ökade med en faktor 7, 20 minuter efter injektionen. Eliminering: Metaboliterna av alprostadil utsöndras primärt genom njurarna, och nästan 90% av intravenöst tillförd dos har utsöndrats med urinen inom 24 timmar. Resterande mängd utsöndras i faeces. Det finns inga tecken på att alprostadil eller dess metaboliter stannar kvar i någon vävnad efter intravenös administration. Hos friska försökspersoner utsöndras och metabolisteras 70 – 90 % via lungorna vid första passage vilket resulterar i en kort halveringstid på mindre än en minut. Nedsatt njur- respektive leverfunktion: Pulmonell förstapassage-metabolisering är den primära faktor som avgör systemiskt clearance för alprostadil. Även om farmakokinetiken för alprostadil inte har undersökts formellt hos patienter med nedsatt njur- eller leverfunktion, förväntas inte förändringar i njurarnas eller leverns funktion ha någon större inverkan på farmakokinetiken för alprostadil. 5.3 Prekliniska säkerhetsuppgifter I toxikologiska studier sågs effekter endast vid exponeringar avsevärt högre än klinisk exponering. Dessa effekter bedöms därför ha liten klinisk relevans.Alprostadil givet subkutant i doser upp till 0,2 mg/kg/dag visade inga negativa effekter på reproduktionsfunktionen hos hanråttor.En standarduppsättning av undersökningar avseende genotoxicitetstester visade ingen mutagen potential hos alprostadil eller alprostadil/alfadex.",
        "pharmaceutical": "6.1 Förteckning över hjälpämnen Caverject Dual pulver: Laktosmonohydrat Natriumcitratdihydrat Alfadex Saltsyra (för pH-justering) Natriumhydroxid (för pH-justering) Spädningsvätska: Bensylalkohol Vatten för injektionsvätskor 6.2 Inkompatibiliteter Ej relevant. 6.3 Hållbarhet 3 årKemiskt och fysikalisk stabilitet i färdigberedd lösning är visad för 24 timmar vid 25°C. 6.4 Särskilda förvaringsanvisningar Inga särskilda förvaringsanvisningar.Förvaringsanvisningar för läkemedlet efter beredning finns i avsnitt 6.3. 6.5 Förpackningstyp och innehåll Varje förpackning innehåller två eller tio* endossprutor. Varje endosspruta innehåller en tvåkammarampull av klart, Ph Eur typ 1 borosilikatglas med en kolv resp propp av brombutylgummi samt en aluminiumkapsyl. Två eller tio* injektionsnålar storlek 29 G.Fyra eller tjugo* påsar innehållande isopropyl rengöringsservetter.*Eventuellt kommer inte alla förpackningsstorlekar att marknadsföras. 6.6 Särskilda anvisningar för destruktion och övrig hantering Anvisningar för användning För att bereda injektionslösningen fäster man nålen på sprutan genom att trycka fast nålen på spetsen av ampullen och vrida medurs till stopp. Avlägsna det yttre skyddet över nålen. Vrid kolven medurs till stopp, så att pulvret blandas med injektionsvätskan. Vänd sprutan upp och ned två gånger så att lösningen blandas ordentligt. Lösningen ska vara klar. Tag försiktigt bort det inre skyddet från nålen. Håll sprutan lodrätt och tryck in kolven till stopp. Några droppar kommer fram genom nålspetsen. Vrid kolven medurs för att ställa in önskad dos.Bipacksedeln i förpackningen ger fullständiga anvisningar om hur injektionslösningen bereds, rengöring av injektionsstället och hur injektionen genomförs.Ej använt läkemedel och avfall ska kasseras enligt gällande anvisningar.",
        "prod-license": "Pfizer AB113 63 Stockholm",
        "approval-number": "10 mikrogram: 17010 20 mikrogram: 17011",
        "approval-first-date": "Första godkännandet: 2001-06-15Förnyat godkännande: 2010-07-13",
        "revision-date": "2023-05-08"
    },
    "fass_text": {
        "indication": "Caverject Dual är indicerat för symptomatisk behandling av erektil dysfunktion med neurogen, vaskulär, psykogen eller blandad etiologi hos vuxna män. Caverject Dual kan vara ett lämpligt komplement till andra diagnostiska hjälpmedel vid diagnostisering av erektil dysfunktion. Caverject Dual är inte indicerat för användning hos barn (se avsnitt Varningar och försiktighet Bensylalkohol).",
        "contraindication": "Caverject Dual får inte användas till patienter med: överkänslighet mot den aktiva substansen eller mot något hjälpämne som anges i avsnitt Innehåll medicinska tillstånd som kan göra dem predisponerade för priapism, såsom patienter som har eller är anlagsbärare för sicklecellsanemi, patienter med multipelt myelom eller leukemi anatomiskt deformerad penis, såsom angulering, kavernös fibros, fimos eller Peyronies sjukdom penisimplantat. Caverject Dual får inte användas av män för vilka sexuell aktivitet är kontraindicerad (t.ex. patienter som lider av svår hjärtsjukdom).",
        "dosage": "Inga formella kliniska studier med Caverject har gjorts på patienter yngre än 18 år respektive äldre än 75 år. Administreringssätt Caverject Dual administreras genom direkt intrakavernös injektion med hjälp av den injektionsnål (1/2 inch 29 gauge) som medföljer. Det normala injektionsstället är längs den dorsolaterala delen av den proximala tredjedelen av penis. Synliga vener bör undvikas. Såväl sida som plats på penis ska ändras från en injektion till nästa. De första injektionerna av Caverject Dual bör ges i närvaro av sjukvårdspersonal. Efter korrekt utbildning kan alprostadil injiceras i hemmet. Patienterna bör kontrolleras regelbundet (t ex var tredje månad), särskilt under den första tiden med egeninjicering då dosen kan behöva justeras. Dosen av Caverject Dual bör ställas in individuellt för varje patient, genom noggrann titrering under läkarkontroll. Den lägsta verksamma dos som ger patienten en erektion tillräcklig för att genomföra ett samlag bör väljas. Det är lämpligt att den valda dosen ger en erektion som inte varar längre tid än en timme. Om erektionen har längre varaktighet bör dosen minskas. Flertalet patienter får tillfredsställande effekt med doser mellan 5 och 20 mikrogram. Sprutan är utformad för att ge en dos som kan ställas in i steg om 25% av den nominella dosen. Doser över 40 mikrogram alprostadil är ej rutinmässigt motiverade. Följande doser kan ges med hjälp av Caverject Dual: Förpackning Inställbar dosering Caverject Dual 10 mikrogram Caverject Dual 20 mikrogram 2,5 / 5 / 7,5 / 10 mikrogram 5 / 10 / 15 / 20 mikrogram Behandling Den initiala dosen alprostadil för erektil dysfunktion av vaskulär, psykogen eller blandad etiologi är 2,5 mikrogram. Om första dosen ger ett partiellt svar ges 5 mikrogram andra gången. Vid uteblivet svar efter första dosen ges 7,5 mikrogram andra gången. Därefter ökas dosen i steg om 5-10 mikrogram, tills en optimal dos har fastställts. Om den administrerade dosen inte ger någon effekt kan närmast högre dos ges inom en timme. Om ett svar erhållits bör ett dygn förflyta innan nästa dos ges. För patienter med erektil dysfunktion av neurogent ursprung kan doser under 2,5 mikrogram vara tillräckligt, och en dostitrering med Caverject bör övervägas. Man börjar med en dos på 1,25 mikrogram (Caverject), om denna inte ger någon effekt bör den andra dosen vara 2,5 mikrogram. Med undantag av den initiala dosen kan man titrera med antingen Caverject Dual eller Caverject, och med samma stegvisa dosökning som vid behandling av erektil dysfunktion med icke-neurogen etiologi. Den maximala rekommenderade injektionsfrekvensen är en gång per dygn, dock högst tre gånger per vecka. Hjälpmedel vid etiologisk diagnos Patienter utan tecken på neurologisk dysfunktion: 10-20 mikrogram alprostadil injiceras i corpus cavernosum och masseras ut i penis. Över 80% av patienterna kan förväntas svara på en engångsdos med 20 mikrogram alprostadil. Patienter med tecken på neurologisk dysfunktion: Dessa patienter kan förväntas svara på lägre doser alprostadil. För patienter med erektil dysfunktion som orsakats av neurologisk sjukdom / trauma får den initiala dosen vid diagnostisk utredning inte överstiga 10 mikrogram, och en initial dos på 5 mikrogram är sannolikt lämplig. Om en uppkommen erektion varar längre tid än en timme bör avsvällande behandling genomföras innan patienten lämnar mottagningen, för att eliminera risken för priapism (se avsnitt Överdosering). När patienten lämnar mottagningen bör erektionen ha avklingat helt, och penis vara helt slapp. Om den erektila effekten uteblir under titreringsfasen, bör patienterna monitoreras med avseende på systemiska biverkningar.",
        "caution": "Underliggande behandlingsbara orsaker till erektil dysfunktion ska diagnostiseras och behandlas innan behandling med alprostadil inleds. Förlängd erektion och/eller priapism kan förekomma efter intrakavernös administrering av alprostadil. Välj den lägsta effektiva dosen för att minimera risken. Patienten bör instrueras att omedelbart kontakta läkare om erektionen varar längre än 4 timmar. Priapism bör behandlas inom 6 timmar. Behandling av priapism ska ske enligt medicinsk praxis (se avsnitt Överdosering). Smärtsam erektion kan förväntas förekomma oftare hos patienter med anatomisk deformation av penis, såsom angulering, fimosis, kavernös fibros, Peyronies sjukdom eller plack. Penil fibros, inklusive angulering, kavernös fibros, fibrösa noduli och Peyronies sjukdom kan uppträda efter intrakavernös administration av Caverject Dual. Förekomsten av fibros kan öka efter längre tids användning. Regelbunden kontroll av patienten, med noggrann undersökning av penis rekommenderas för att påvisa tecken på penil fibros eller Peyronies sjukdom. Behandling med Caverject Dual bör avbrytas om patienten utvecklar angulering av penis, kavernös fibros eller Peyronies sjukdom. Patienter som behandlas med antikoagulantia som warfarin eller heparin kan ha ökad tendens till blödning efter den intrakavernösa injektionen. Hos vissa patienter kan injektionen av Caverject Dual orsaka en liten blödning vid injektionsstället. För patienter som är infekterade med blodburna sjukdomar kan detta göra att risken för överföring av smitta till partnern ökar. Caverject Dual ska användas med försiktighet till patienter med kardiovaskulära och cerebrovaskulära riskfaktorer. Caverject ska användas med försiktighet hos patienter som har haft transitorisk ischemisk attack (TIA) eller som har instabil kardiovaskulär sjukdom. Sexuell stimulering och samlag kan leda till hjärt- och lungproblem hos patienter med kranskärlssjukdom, hjärtsvikt eller lungsjukdom. Caverject Dual ska användas med försiktighet hos dessa patienter och de ska vara försiktiga vid sexuell aktivitet. Caverject Dual är inte avsett att ges tillsammans med något annat medel för behandling av erektil dysfunktion (se avsnitt Interaktioner). Risken för missbruk av Caverject bör beaktas hos patienter med psykiatrisk sjukdom eller missbruk i anamnesen. Färdigberedd Caverject Dual injektionslösning är avsedd för engångsbruk. Sprutan och eventuell överbliven lösning i sprutan ska kastas på ett säkert sätt. Caverject Dual administreras med en mycket tunn nål. Liksom för alla mycket tunna nålar finns det en risk för nålbrott. Nålbrott med en del av nålen kvar i penis har rapporterats och, i vissa fall, krävt inläggning på sjukhus och kirurgisk borttagning. Utförliga patientanvisningar om korrekt hantering och injiceringstekniker kan minimera risken för nålbrott. Patienten ska få anvisningar om att en böjd nål inte får användas. De får inte heller försöka räta ut en böjd nål. De ska ta bort nålen från sprutan, kassera den och fästa en ny, ej använd steril nål på sprutan. Bensylalkohol Caverject Dual innehåller bensylalkohol som kan orsaka överkänslighetsreaktioner. Det är viktigt att beakta den kombinerade dagliga metabola mängden av bensylalkohol från alla källor, särskilt för patienter med nedsatt lever- eller njurfunktion på grund av risken för ackumulering och toxicitet (metabol acidos). Caverject Dual är endast avsett för intrakavernös injektion. Intravenös injektion av konserveringsmedlet bensylalkohol har förknippats med allvarliga biverkningar och dödsfall hos barn, inklusive nyfödda (”gasping syndrome”). Minsta mängd bensylalkohol som kan orsaka toxicitet är inte känd. Sannolikheten för utveckling av toxicitet kan vara större hos prematura spädbarn och spädbarn med låg födelsevikt. Caverject Dual är inte avsett för användning hos barn. Natrium Detta läkemedel innehåller mindre än 1 mmol natrium (23 mg) per injektionsflaska, d.v.s. är näst intill ”natriumfritt”.",
        "interaction": "Sympatomimetika kan minska effekten av alprostadil. Alprostadil kan öka effekten av antihypertensiva medel, kärlvidgande medel, antikoagulantia och trombocytaggregationshämmande medel. Effekten av att kombinera alprostadil med andra medel för behandling av erektil dysfunktion (t.ex. sildenafil) eller andra läkemedel som ger erektion (t.ex. papaverin) har inte studerats. Sådana medel ska inte användas i kombination med Caverject Dual på grund av risken för förlängd erektion.",
        "pregnancy": "Ej relevant.",
        "breastfeeding": "Ej relevant.",
        "driving": "Alprostadil förväntas inte ha någon effekt på förmågan att framföra fordon och använda maskiner.",
        "side-effects": "Sammanfattning av säkerhetsprofilen Den vanligaste biverkningen, efter intrakavernös injektion var smärta i penis. Sådan smärta rapporterades minst en gång av 30 % av patienterna. Smärta uppstod i samband med 11 % av de givna injektionerna. I de flesta fall var smärtan bedömd som mild eller måttlig. 3% av patienterna avbröt behandlingen av detta skäl. Penil fibros, inklusive angulering, fibrösa noduli och Peyronies sjukdom rapporterades av 3% av samtliga patienter vid klinisk prövning. I en studie med egeninjicering, där behandlingstiden uppgick till 18 månader, var förekomsten av penil fibros högre, omkring 8%. Hematom och ekkymos vid injektionsstället, vilka mer är en följd av injektionstekniken än en effekt av alprostadil, uppträdde hos 3% respektive 2% av patienterna. Förlängd erektion (definierat som en erektion som varar i fyra till sex timmar) rapporterades hos 4% av patienterna. Frekvensen av priapism (definierad som en smärtsam erektion som varar sex timmar eller mer) var 0,4%. I flertalet fall skedde spontan avsvällning. Biverkningar i tabellform Biverkningar som rapporterats i kliniska prövningar och efter marknadsföring presenteras i nedanstående tabell och med följande frekvenser: Mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100) och ingen känd frekvens (kan inte beräknas från tillgängliga data). Inom varje frekvensgrupp redovisas biverkningarna efter fallande svårighetsgrad. Systemorganklass Mycket vanliga (>1/10) Vanliga (>1/100,<1/10) Mindre vanliga (>1/1000,<1/100) Ingen känd frekvens (kan inte beräknas från tillgängliga data) Infektioner och infestationer Svampinfektion Förkylning Centrala och perifera nervsystemet Presyncope Hypoestesi Hyperestesi Cerebrovaskulär händelse Ögon Mydriasis Hjärtat Supraventrikulära extraslag Myokardischemi Blodkärl Venösa besvär Hypotension Vasodilatation, perifer vaskulär störning, venös blödning Magtarmkanalen Illamående, muntorrhet Hud och subkutan vävnad Hudutslag, riklig svettning, pruritus, erytem Muskuloskeletala systemet och bindväv Muskelspasm Njurar och urinvägar Uretral blödning, hematuri, dysuri, pollakisuri, urinträngningar Reproduktionsorgan och bröstkörtel Smärta i penis Peyronie’s sjukdom, besvär i penis (inklusive penil fibros, angulering och fibrösa noduli), förlängd erektion Priapism, bäckensmärta, knöl i testiklarna, spermatocele, svullnad i testiklarna, ödem i testiklarna, besvär i testiklarna, smärta i skrotum, erytem i skrotum, skrotumödem, smärta i testikel, besvär i skrotum, smärtsam erektion, balanit, fimos, erektil dysfunktion, ejakulationsstörning Allmänna symtom och/eller symtom vid administrerings­stället Hematom vid injektionsstället, ekkymos Blödning, blödning vid injektionsstället, inflammation, inflammation vid injektionsstället, värmekänsla vid injektionsstället ödem vid injektionsstället, svullnad vid injektionsstället, smärta vid injektionsstället, irritation vid injektionsstället, asteni, känselbortfall vid injektionsstället, ödem, perifera ödem, pruritus vid injektionsstället Undersökningar förhöjt serumkreatinin, sänkt blodtryck, ökad hjärtfrekvens Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala",
        "overdosage": "Ingen överdosering har rapporterats från de kliniska prövningarna av alprostadil. Om en intrakavernös överdos av Caverject Dual sker bör patienten hållas under medicinsk övervakning tills eventuella systemiska effekter avklingat och/eller penil avsvällning skett. Symptomatisk behandling av eventuella systemiska besvär rekommenderas. Behandlingen av priapism (förlängd erektion) bör ske inom 6 timmar. Den inledande åtgärden bör vara aspiration ur ena svällkroppen i penis. Med iakttagande av aseptisk teknik punkteras corpus cavernosum med injektionsnål (19-21 gauge) varefter 20-50 ml blod aspireras. Detta bör leda till att erektionen avtar. Om nödvändigt kan proceduren upprepas på motsatt sida av penis tills sammanlagt maximalt 100 ml blod aspirerats. Om erektionen därefter fortfarande kvarstår rekommenderas intrakavernös injektion av ett alfa-adrenergikum. Även om den vanliga kontraindikationen mot injektion av vasokonstringerande medel i penis inte gäller vid behandling av priapism, bör försiktighet iakttas. Blodtryck och puls bör följas kontinuerligt under proceduren. Största försiktighet är nödvändig hos patienter med hjärt-kärlsjukdom, okontrollerad hypertension, cerebral ischemi och hos patienter som behandlas med MAO-hämmare. I det senare fallet ska resurser finnas tillgängliga för att kunna behandla en hypertensiv kris. Bered en fenylefrinlösning 200 mikrogram/ml och injicera 0,5 till 1 ml av lösningen var 5:e till 10:e minut. Alternativt används en adrenalinlösning 20 mikrogram/ml. Om nödvändigt kan detta åtföljas av ytterligare aspiration av blod genom samma injektionsnål. Den maximala dosen av fenylefrin är 1 mg, eller 100 mikrogram adrenalin (5 ml av lösningen). Som ett alternativ kan metaraminol användas, men det bör beaktas att fatala hypertensiva kriser har rapporterats med detta läkemedel. Om priapismen trots dessa åtgärder kvarstår ska patienten skyndsamt överföras till kirurgisk klinik för fortsatt behandling, eventuellt med anläggande av shunt.",
        "pharmacodynamic": "Alprostadil är den naturligt uppträdande formen av prostaglandin E1 (PGE1). Alprostadil har ett brett spektrum av farmakologiska effekter; bland de mest framträdande återfinns vasodilatation och hämning av blodplättsaggregation. Hos de flesta djurarter som prövats medförde alprostadil avslappning av retractor penis och corpus cavernosum utrethrae in vitro. Alprostadil medförde också avslappning av isolerade vävnadsprov av human corpus cavernosum och spongiosum, liksom av kavernösa artärsegment som kontraherats av antingen fenylefrin eller PGF2alfa in vitro. Hos makakapa (Macaca nemestrina) gav alprostadil förhöjt kavernöst arteriellt blodflöde in vivo. Graden av relaxation av glatt kavernös muskulatur hos denna djurmodell var dosberoende. Alprostadil inducerar erektion genom att åstadkomma relaxation av trabekulär glatt muskulatur, samt genom dilatation av kavernösa artärer. Detta medför en utvidgning av de lakunära hålrummen och kvarhållning av blodet genom sammanpressning av venolerna mot tunica albuginea; processen brukar benämnas den korporala veno-ocklusiva mekanismen. Erektion sker normalt 5 till 15 minuter efter injektion, och dess duration är dosberoende.",
        "pharmacokinetic": "Caverject Dual innehåller alprostadil som aktiv substans, i ett komplex med alfadex. Vid rekonstitution dissocierar komplexet omedelbart till alprostadil och alfadex. Farmakokinetiken är därför oförändrad i Caverject Dual i jämförelse med Caverject. Absorbtion: Alprostadil administreras genom intrakavernös injektion i corpus cavernosum för behandling av erektil dysfunktion Distribution: Efter intrakavernös injektion av 20 mikrogram alprostadil ökade den genomsnittliga plasmakoncentrationen av alprostadil med en faktor 22, jämfört med den endogena baslinjenivån, ca 5 minuter efter injektion. Därefter återgick alprostadil-koncentrationen till endogen nivå inom 2 timmar efter injektionen. Alprostadil binds i plasma primärt till albumin (81% bindning) och i mindre utsträckning till fraktionen alfa-globulin IV-4 (55% bindning). Ingen signifikant bindning till erytrocyter eller leukocyter observerades. Metabolism: Efter intravenös administration metaboliseras ca 80% av cirkulerande alprostadil vid första passage genom lunga, primärt genom beta- och omega-oxidation vilket medförde en halveringstid i plasma på mindre än en minut. Alprostadil som eventuellt kommer in i systemisk cirkulation efter intrakavernös injektion metaboliseras därför snabbt. De primära metaboliterna av alprostadil är 15-keto-PGE1, 15-keto-13,14-dihydro-PGE1 och 13,14-dihydro-PGE1. I motsats till 15-keto-PGE1 och 15-keto-13,14-dihydro-PGE1, som nästan helt saknar biologisk aktivitet, har 13,14-dihydro-PGE1 visats kunna sänka blodtrycket och hämma blodplättsaggregationen. Plasmakoncentrationerna av huvudmetaboliten (15-keto-13,14-dihydro-PGE1) ökade med en faktor 34 från den endogena baslinjenivån 10 minuter efter injektionen, och återgick till baslinjenivån 2 timmar efter injektionen. Plasmakoncentrationerna av 13,14-dihydro-PGE1 ökade med en faktor 7, 20 minuter efter injektionen. Eliminering: Metaboliterna av alprostadil utsöndras primärt genom njurarna, och nästan 90% av intravenöst tillförd dos har utsöndrats med urinen inom 24 timmar. Resterande mängd utsöndras i faeces. Det finns inga tecken på att alprostadil eller dess metaboliter stannar kvar i någon vävnad efter intravenös administration. Hos friska försökspersoner utsöndras och metabolisteras 70 – 90 % via lungorna vid första passage vilket resulterar i en kort halveringstid på mindre än en minut. Nedsatt njur- respektive leverfunktion: Pulmonell förstapassage-metabolisering är den primära faktor som avgör systemiskt clearance för alprostadil. Även om farmakokinetiken för alprostadil inte har undersökts formellt hos patienter med nedsatt njur- eller leverfunktion, förväntas inte förändringar i njurarnas eller leverns funktion ha någon större inverkan på farmakokinetiken för alprostadil.",
        "preclinical-info": "I toxikologiska studier sågs effekter endast vid exponeringar avsevärt högre än klinisk exponering. Dessa effekter bedöms därför ha liten klinisk relevans. Alprostadil givet subkutant i doser upp till 0,2 mg/kg/dag visade inga negativa effekter på reproduktionsfunktionen hos hanråttor. En standarduppsättning av undersökningar avseende genotoxicitetstester visade ingen mutagen potential hos alprostadil eller alprostadil/alfadex.",
        "composition": "Kvalitativ och kvantitativ sammansättning Varje 0,5 ml spruta ger en maximal dos på 10 respektive 20 mikrogram alprostadil. Hjälpämnen med känd effekt Bensylalkohol 8,9 mg/ml Natriumcitrat, natriumhydroxid (natrium 0,034 mg/ml) Förteckning över hjälpämnen Caverject Dual pulver: Laktosmonohydrat Natriumcitratdihydrat Alfadex Saltsyra (för pH-justering) Natriumhydroxid (för pH-justering) Spädningsvätska: Bensylalkohol Vatten för injektionsvätskor",
        "incompatibility": "Ej relevant.",
        "handling-life-shelf-storage": "Hållbarhet 3 år Kemiskt och fysikalisk stabilitet i färdigberedd lösning är visad för 24 timmar vid 25°C. Särskilda förvaringsanvisningar Inga särskilda förvaringsanvisningar. Särskilda anvisningar för destruktion och övrig hantering Anvisningar för användning För att bereda injektionslösningen fäster man nålen på sprutan genom att trycka fast nålen på spetsen av ampullen och vrida medurs till stopp. Avlägsna det yttre skyddet över nålen. Vrid kolven medurs till stopp, så att pulvret blandas med injektionsvätskan. Vänd sprutan upp och ned två gånger så att lösningen blandas ordentligt. Lösningen ska vara klar. Tag försiktigt bort det inre skyddet från nålen. Håll sprutan lodrätt och tryck in kolven till stopp. Några droppar kommer fram genom nålspetsen. Vrid kolven medurs för att ställa in önskad dos. Bipacksedeln i förpackningen ger fullständiga anvisningar om hur injektionslösningen bereds, rengöring av injektionsstället och hur injektionen genomförs. Ej använt läkemedel och avfall ska kasseras enligt gällande anvisningar.",
        "properties-medicine": "Pulver och vätska till injektionsvätska, lösning. Endosspruta med en tvåkammarampull av glas innehållande ett vitt frystorkat pulver och spädningsvätska för beredning av lösning."
    },
    "bilder_och_delbarhet": {},
    "miljöinformation": {},
    "skyddsinfo": {},
    "product_name": {
        "product_name": "Caverject® Dual, Pulver och vätska till injektionsvätska, lösning 20 mikrog"
    }
}