{
    "bipacksedel": {
        "user-information": "Läs noga igenom denna bipacksedel innan du börjar använda detta läkemedel. Den innehåller information som är viktig för dig. Använd alltid detta läkemedel exakt enligt beskrivning i denna bipacksedel eller enligt anvisningar från din läkare, apotekspersonal eller sjuksköterska Spara denna information, du kan behöva läsa den igen. Vänd dig till apotekspersonalen om du behöver mer information eller råd. Om du får biverkningar, tala med läkare eller apotekspersonal. Detta gäller även eventuella biverkningar som inte nämns i denna information. Se avsnitt 4. Du måste tala med läkare om du inte mår bättre eller om du mår sämre efter två veckor. I denna bipacksedel finner du information om: 1. Vad Relifex är och vad det används för 2. Vad du behöver veta innan du använder Relifex 3. Hur du tar Relifex 4. Eventuella biverkningar 5. Hur Relifex ska förvaras 6. Förpackningens innehåll och övriga upplysningar",
        "product-information": "1. Vad Relifex är och vad det används för Relifex tillhör en grupp läkemedel som kallas NSAID (icke-steroida antiinflammatoriska/antireumatiska läkemedel). Relifex verkar genom att hämma en grupp ämnen i kroppen som kallas prostaglandiner, vilka bildas i ökad mängd bl.a. vid inflammationer. Relifex används till vuxna för behandling av stela och ömma leder vid ledförslitning (artros). Om du är äldre (över 65 år), rådgör med läkare innan behandling.",
        "indication": "Relifex tillhör en grupp läkemedel som kallas NSAID (icke-steroida antiinflammatoriska/antireumatiska läkemedel). Relifex verkar genom att hämma en grupp ämnen i kroppen som kallas prostaglandiner, vilka bildas i ökad mängd bl.a. vid inflammationer. Relifex används till vuxna för behandling av stela och ömma leder vid ledförslitning (artros). Om du är äldre (över 65 år), rådgör med läkare innan behandling.",
        "caution-and-warnings": "2. Vad du behöver veta innan du använder Relifex Ta inte Relifex om du är allergisk mot nabumeton eller något annat innehållsämne i detta läkemedel (anges i avsnitt 6) om du tidigare har fått allergiska reaktioner såsom astma, hudutslag eller andra typer av allergiska reaktioner när du har tagit smärtstillande medel innehållande acetylsalicylsyra eller andra läkemedel mot smärta/inflammation inom gruppen NSAID om du har ökad blödningsbenägenhet om du har magsår eller tolvfingertarmsår om du har fått magsår eller tolvfingertarmsår vid behandling med nabumeton eller liknande preparat om du har haft återkommande magsår, tolvfingertarmsår eller sjukdom i magtarmkanalen om du har allvarligt nedsatt leverfunktion, svår hjärtsvikt eller svår njursjukdom under graviditetens sista 3 månader under amning pågående hjärnblödning eller annan blödning Varningar och försiktighet Använd aldrig flera olika smärtstillande medel samtidigt utan att rådfråga läkare eller apotekspersonal. Så låg dos som möjligt och kortast möjliga behandlingstid ska alltid eftersträvas för att minska risken för biverkningar. För smärtstillande läkemedel gäller generellt att högre doser än de rekommenderade kan medföra allvarliga risker. Tala med läkare eller apotekspersonal innan du använder Relifex, om du är äldre (över 65 år) eller har/har haft följande sjukdomar: bindvävssjukdomar (SLE eller MCTD) nedsatt njur- eller leverfunktion hjärtsvikt högt blodtryck astma inflammatorisk tarmsjukdom (såsom ulcerös kolit, Crohns sjukdom) magsår eller tolvfingertarmssår sjukdomar med ökad blödningstendens vätskeansamling i kroppen (vätskeretention) Äldre personer bör vara observanta på den ökade risken för biverkningar som föreligger i högre ålder. Särskilt i början av behandlingen skall patienter som tidigare haft besvär från magtarmkanalen, i synnerhet äldre patienter, kontakta läkare vid symtom från buken. Sluta ta Relifex och kontakta läkare omedelbart om svullnad av bl a ansikte, tunga och/eller svalg och/eller svårighet att svälja eller nässelutslag som uppträder tillsammans med andningssvårigheter inträffar (angioödem). Allvarliga hudreaktioner vid användning av NSAID har rapporterats i mycket sällsynta fall. Sluta ta Relifex och kontakta läkare om du får hudutslag eller skador på slemhinnorna. Vid vattkoppor bör inte detta läkemedel användas. Liksom andra NSAID kan Relifex dölja tecken eller symtom på infektion. Läkemedel som Relifex kan medföra en liten ökad risk för hjärtinfarkt eller stroke. En sådan riskökning är mer sannolik vid användning av höga doser och vid långtidsbehandling. Överskrid ej rekommenderad dos eller behandlingstid (två veckor). Informera din läkare om du får dimsyn eller försämrad syn under behandling med Relifex. Rådfråga läkare eller apotekspersonal om din behandling om du har hjärtproblem, om du tidigare har haft stroke eller om du tror att du har ökad risk för dessa tillstånd (t ex om du har högt blodtryck, diabetes, högt kolesterolvärde eller om du röker). Andra läkemedel och Relifex Tala om för läkare eller apotekspersonal om du tar, nyligen har tagit eller kan tänkas ta andra läkemedel. Det gäller även receptfria läkemedel och (traditionella) växtbaserade läkemedel och naturläkemedel. Behandling med Relifex kan påverka eller påverkas av vissa läkemedelssubstanser mot: blodpropp (t ex warfarin, tiklopidin) cancer och rubbningar i immunsystemet (metotrexat) depression (så kallade SSRI) högt blodtryck och hjärtsjukdomar (t ex så kallade betareceptorblockerande medel, diuretika, ACE-hämmare, angiotensin II-hämmare) inflammation och överkänslighetsreaktioner (kortikosteroider) manodepression (litium) smärta (så kallade NSAID) avstötning av organ efter transplantation (ciklosporin, takrolimus) epilepsi (t ex fenytoin) rytmrubbningar i hjärtat (hjärtglykosider) infektioner (sulfonamider, kinoloner) diabetes (sulfonureider) avbrytande av graviditet (mifepriston) gikt (probenecid) Samtidig användning av alkohol, bisfosfonater, oxpentifyllin (pentoxyfillin) och sulfinpyrazon kan öka risken för blödning eller sårbildning i magslemhinnan. Relifex med mat, dryck och alkohol Relifex kan tas med eller utan föda. För användning av alkohol, se avsnitt ’Andra läkemedel och Relifex’. Graviditet, amning och fertilitet Om du är gravid eller ammar, tror att du kan vara gravid eller planerar att skaffa barn, rådfråga läkare eller apotekspersonal innan du använder detta läkemedel. Graviditet Ta inte Relifex under graviditetens tre sista månader eftersom det kan skada ditt ofödda barn eller orsaka problem vid förlossningen. Det kan orsaka njur- och hjärtproblem hos ditt ofödda barn. Det kan påverka din och barnets benägenhet att blöda och göra att förlossningen sker senare eller tar längre tid än förväntat. Du ska inte ta Relifex under graviditetens 6 första månader om det inte är absolut nödvändigt och sker på din läkares inrådan. Om du behöver behandling under den här perioden eller medan du försöker att bli gravid ska du använda den lägsta möjliga dosen under så kort tid som möjligt. Från och med 20:e graviditetsveckan kan Relifex orsaka njurproblem hos ditt ofödda barn om du tar det under längre tid än några dagar, vilket kan leda till låga nivåer fostervattnen (oligohydramnios) eller slutning av ett blodkärl (ductus arteriosus) i barnets hjärta. Om du behöver längre behandling än några dagar kan din läkare rekommendera ytterligare övervakning. Amning Det är inte känt om nabumeton går över i modersmjölk. Du ska inte ta Relifex om du ammar. Din läkare bedömer om du ska avbryta behandlingen med Relifex eller om du ska sluta amma ditt barn. Rådgör alltid med din läkare. Fertilitet Relifex, som alla läkemedel vilka hämmar cyclooxygenas/prostaglandinsyntes, kan försvåra möjligheten att bli gravid. Rådgör med din läkare om du planerar graviditet eller om du har problem att bli gravid. Körförmåga och användning av maskiner Vid behandling med Relifex kan yrsel, förvirring och trötthet uppträda. Om sådana eller liknande symtom uppträder bör detta beaktas vid tillfällen då skärpt uppmärksamhet krävs t ex vid bilkörning. Du är själv ansvarig för att bedöma om du är i kondition att framföra motorfordon eller utföra arbete som kräver skärpt vaksamhet. En av faktorerna som kan påverka din förmåga i dessa avseenden är användning av läkemedel på grund av deras effekter och/eller biverkningar. Beskrivning av dessa effekter och biverkningar finns i andra avsnitt. Läs därför all information i denna bipacksedel för vägledning. Diskutera med din läkare eller apotekspersonal om du är osäker. Relifex innehåller natrium Detta läkemedel innehåller mindre än 1 mmol (23 mg) natrium per tablett, d.v.s. är näst intill ”natriumfritt”.",
        "contraindication": "Ta inte Relifex om du är allergisk mot nabumeton eller något annat innehållsämne i detta läkemedel (anges i avsnitt 6) om du tidigare har fått allergiska reaktioner såsom astma, hudutslag eller andra typer av allergiska reaktioner när du har tagit smärtstillande medel innehållande acetylsalicylsyra eller andra läkemedel mot smärta/inflammation inom gruppen NSAID om du har ökad blödningsbenägenhet om du har magsår eller tolvfingertarmsår om du har fått magsår eller tolvfingertarmsår vid behandling med nabumeton eller liknande preparat om du har haft återkommande magsår, tolvfingertarmsår eller sjukdom i magtarmkanalen om du har allvarligt nedsatt leverfunktion, svår hjärtsvikt eller svår njursjukdom under graviditetens sista 3 månader under amning pågående hjärnblödning eller annan blödning",
        "caution": "Varningar och försiktighet Använd aldrig flera olika smärtstillande medel samtidigt utan att rådfråga läkare eller apotekspersonal. Så låg dos som möjligt och kortast möjliga behandlingstid ska alltid eftersträvas för att minska risken för biverkningar. För smärtstillande läkemedel gäller generellt att högre doser än de rekommenderade kan medföra allvarliga risker. Tala med läkare eller apotekspersonal innan du använder Relifex, om du är äldre (över 65 år) eller har/har haft följande sjukdomar: bindvävssjukdomar (SLE eller MCTD) nedsatt njur- eller leverfunktion hjärtsvikt högt blodtryck astma inflammatorisk tarmsjukdom (såsom ulcerös kolit, Crohns sjukdom) magsår eller tolvfingertarmssår sjukdomar med ökad blödningstendens vätskeansamling i kroppen (vätskeretention) Äldre personer bör vara observanta på den ökade risken för biverkningar som föreligger i högre ålder. Särskilt i början av behandlingen skall patienter som tidigare haft besvär från magtarmkanalen, i synnerhet äldre patienter, kontakta läkare vid symtom från buken. Sluta ta Relifex och kontakta läkare omedelbart om svullnad av bl a ansikte, tunga och/eller svalg och/eller svårighet att svälja eller nässelutslag som uppträder tillsammans med andningssvårigheter inträffar (angioödem). Allvarliga hudreaktioner vid användning av NSAID har rapporterats i mycket sällsynta fall. Sluta ta Relifex och kontakta läkare om du får hudutslag eller skador på slemhinnorna. Vid vattkoppor bör inte detta läkemedel användas. Liksom andra NSAID kan Relifex dölja tecken eller symtom på infektion. Läkemedel som Relifex kan medföra en liten ökad risk för hjärtinfarkt eller stroke. En sådan riskökning är mer sannolik vid användning av höga doser och vid långtidsbehandling. Överskrid ej rekommenderad dos eller behandlingstid (två veckor). Informera din läkare om du får dimsyn eller försämrad syn under behandling med Relifex. Rådfråga läkare eller apotekspersonal om din behandling om du har hjärtproblem, om du tidigare har haft stroke eller om du tror att du har ökad risk för dessa tillstånd (t ex om du har högt blodtryck, diabetes, högt kolesterolvärde eller om du röker).",
        "interaction": "Andra läkemedel och Relifex Tala om för läkare eller apotekspersonal om du tar, nyligen har tagit eller kan tänkas ta andra läkemedel. Det gäller även receptfria läkemedel och (traditionella) växtbaserade läkemedel och naturläkemedel. Behandling med Relifex kan påverka eller påverkas av vissa läkemedelssubstanser mot: blodpropp (t ex warfarin, tiklopidin) cancer och rubbningar i immunsystemet (metotrexat) depression (så kallade SSRI) högt blodtryck och hjärtsjukdomar (t ex så kallade betareceptorblockerande medel, diuretika, ACE-hämmare, angiotensin II-hämmare) inflammation och överkänslighetsreaktioner (kortikosteroider) manodepression (litium) smärta (så kallade NSAID) avstötning av organ efter transplantation (ciklosporin, takrolimus) epilepsi (t ex fenytoin) rytmrubbningar i hjärtat (hjärtglykosider) infektioner (sulfonamider, kinoloner) diabetes (sulfonureider) avbrytande av graviditet (mifepriston) gikt (probenecid) Samtidig användning av alkohol, bisfosfonater, oxpentifyllin (pentoxyfillin) och sulfinpyrazon kan öka risken för blödning eller sårbildning i magslemhinnan.",
        "interaction-food": "Relifex med mat, dryck och alkohol Relifex kan tas med eller utan föda. För användning av alkohol, se avsnitt ’Andra läkemedel och Relifex’.",
        "pregnancy": "Graviditet, amning och fertilitet Om du är gravid eller ammar, tror att du kan vara gravid eller planerar att skaffa barn, rådfråga läkare eller apotekspersonal innan du använder detta läkemedel. Graviditet Ta inte Relifex under graviditetens tre sista månader eftersom det kan skada ditt ofödda barn eller orsaka problem vid förlossningen. Det kan orsaka njur- och hjärtproblem hos ditt ofödda barn. Det kan påverka din och barnets benägenhet att blöda och göra att förlossningen sker senare eller tar längre tid än förväntat. Du ska inte ta Relifex under graviditetens 6 första månader om det inte är absolut nödvändigt och sker på din läkares inrådan. Om du behöver behandling under den här perioden eller medan du försöker att bli gravid ska du använda den lägsta möjliga dosen under så kort tid som möjligt. Från och med 20:e graviditetsveckan kan Relifex orsaka njurproblem hos ditt ofödda barn om du tar det under längre tid än några dagar, vilket kan leda till låga nivåer fostervattnen (oligohydramnios) eller slutning av ett blodkärl (ductus arteriosus) i barnets hjärta. Om du behöver längre behandling än några dagar kan din läkare rekommendera ytterligare övervakning. Amning Det är inte känt om nabumeton går över i modersmjölk. Du ska inte ta Relifex om du ammar. Din läkare bedömer om du ska avbryta behandlingen med Relifex eller om du ska sluta amma ditt barn. Rådgör alltid med din läkare. Fertilitet Relifex, som alla läkemedel vilka hämmar cyclooxygenas/prostaglandinsyntes, kan försvåra möjligheten att bli gravid. Rådgör med din läkare om du planerar graviditet eller om du har problem att bli gravid.",
        "driving": "Körförmåga och användning av maskiner Vid behandling med Relifex kan yrsel, förvirring och trötthet uppträda. Om sådana eller liknande symtom uppträder bör detta beaktas vid tillfällen då skärpt uppmärksamhet krävs t ex vid bilkörning. Du är själv ansvarig för att bedöma om du är i kondition att framföra motorfordon eller utföra arbete som kräver skärpt vaksamhet. En av faktorerna som kan påverka din förmåga i dessa avseenden är användning av läkemedel på grund av deras effekter och/eller biverkningar. Beskrivning av dessa effekter och biverkningar finns i andra avsnitt. Läs därför all information i denna bipacksedel för vägledning. Diskutera med din läkare eller apotekspersonal om du är osäker.",
        "substance-information": "Relifex innehåller natrium Detta läkemedel innehåller mindre än 1 mmol (23 mg) natrium per tablett, d.v.s. är näst intill ”natriumfritt”.",
        "usage-and-administration": "3. Hur du tar Relifex Ta alltid detta läkemedel exakt enligt beskrivning i denna bipacksedel eller enligt anvisningar från läkare eller apotekspersonal. Rådfråga läkare eller apotekspersonal om du är osäker. Vuxna 2 tabletter à 500 mg en gång dagligen. Äldre (över 65 år) Tala med läkare innan du använder Relifex om du är äldre (över 65 år). 1 tablett à 500 mg en gång dagligen. Den smärtlindrande effekten inträder successivt. Högre doser medför inte ökad effekt, därför bör inte rekommenderad dos överskridas. Kontakta läkare om tillståndet inte förbättrats inom två veckor. Om du har tagit för stor mängd av Relifex Om du fått i dig för stor mängd läkemedel eller om t ex ett barn fått i sig läkemedlet av misstag kontakta läkare, sjukhus eller Giftinformationscentralen tel. 112 för bedömning av risken samt rådgivning.",
        "overdosage": "Om du har tagit för stor mängd av Relifex Om du fått i dig för stor mängd läkemedel eller om t ex ett barn fått i sig läkemedlet av misstag kontakta läkare, sjukhus eller Giftinformationscentralen tel. 112 för bedömning av risken samt rådgivning.",
        "side-effects": "4. Eventuella biverkningar Liksom alla läkemedel kan detta läkemedel orsaka biverkningar men alla användare behöver inte få dem. Vanliga (kan förekomma hos upp till 1 av 10 användare): Diarré, matsmältningsbesvär (med bl a sura uppstötningar), magsmärtor, magkatarr, illamående, gasbildning, förstoppning, blod i avföringen, ödem (vätskeansamling i vävnader), dåsighet, klåda, utslag, dimsyn, öronsus, öronpåverkan, förhöjt blodtryck. Mindre vanliga (kan förekomma hos upp till 1 av 100 användare): Andnöd, ångest, depression, magsår, sår i tolvfingertarmen, ljuskänslighet, nässelutslag, svettning, förvirring, nervositet, sömnighet, trötthet, kraftlöshet, yrsel, huvudvärk, myrkrypningar, sömnlöshet, synrubbning, ögonpåverkan, lungsjukdom, näsblod, blödning från mage och tarm, störning i magtarmkanalen, svart avföring, kräkning, förhöjda leverfunktionsvärden, muskelsjukdom, störningar i urinvägarna, inflammation i munnen, muntorrhet. Om muntorrhet uppkommer är en noggrann munhygien viktig (tandborstning med fluortandkräm två gånger dagligen). Mycket sällsynta (kan förekomma hos upp till 1 av 10 000 användare): Minskat antal blodplättar, överkänslighetsreaktioner, lunginflammation, leversvikt, gulsot, överkänslighetsreaktion i form av svullnad av bl a ansikte, läppar, tunga och/eller svalg (angioödem se Varningar och försiktighet), håravfall, allvarlig hudpåverkan såsom överhudsavlossning, mångskiftande hudrodnad samt hudreaktion med inflammation och hög feber, hudförändringar med blåsbildning (pseudoporfyri), njursvikt, njurpåverkan, rikliga menstruationer. Utbrett utslag, feber, förhöjda leverenzymvärden, blodavvikelser (eosinofili), förstorade lymfkörtlar och engagemang av andra kroppsorgan (läkemedelsreaktion med eosinofili och systemiska symtom, även kallat DRESS, eller läkemedelsöverkänslighetssyndrom). Sluta använda Relifex omedelbart om du utvecklar dessa symtom och kontakta din läkare eller sök läkarhjälp omedelbart. Se även avsnitt 2. Även följande biverkningar har rapporterats (förekommer hos ett okänt antal användare): högt blodtryck, hjärtsvikt, ödem (vätskeansamling i vävnader), blodiga kräkningar, svart avföring, inflammation i magsäckens slemhinna, inflammation med sår i munnen, försämring av kolit, Crohns sjukdom, olika former av blodbrist, hallucinationer och hjärnhinneinflammation. I sällsynta fall förekommer allvarliga hudinfektioner i samband med vattkoppor. Läkemedel som Relifex, särskilt i höga doser och vid långtidsbehandling kan medföra en liten ökad risk för hjärtinfarkt eller stroke. Rapportering av biverkningar Om du får biverkningar, tala med läkare, apotekspersonal eller sjuksköterska. Detta gäller även eventuella biverkningar som inte nämns i denna information. Du kan också rapportera biverkningar direkt till Läkemedelsverket, www.lakemedelsverket.se. Genom att rapportera biverkningar kan du bidra till att öka informationen om läkemedels säkerhet. Postadress Läkemedelsverket Box 26 751 03 Uppsala",
        "additionalMonitoringInfo": "",
        "storage": "5. Hur Relifex ska förvaras Förvara detta läkemedel utom syn- och räckhåll för barn. Används före utgångsdatum som anges på förpackningen efter Utg.dat. eller EXP. Läkemedel ska inte kastas i avloppet eller bland hushållsavfall. Fråga apotekspersonalen hur man kastar läkemedel som inte längre används. Dessa åtgärder är till för att skydda miljön.",
        "information-source": "6. Förpackningens innehåll och övriga upplysningar Innehållsdeklaration Den aktiva substansen är nabumeton. Övriga innehållsämnen är natriumstärkelseglykolat, natriumlaurylsulfat, hypromellos, mikrokristallin cellulosa, sackarinnatrium, makrogol, titandioxid (färgämne E 171) och karamellsmakämne. Läkemedlets utseende och förpackningsstorlekar Vit, avlång tablett. Tryckförpackning: 30 tabletter (receptfri) samt 20 och 100 tabletter (receptbelagda). Eventuellt kommer inte alla förpackningsstorlekar att marknadsföras. Innehavare av godkännande för försäljning Viatris AB Box 23033 104 35 Stockholm Denna bipacksedel ändrades senast 2022-12-19",
        "composition": "Innehållsdeklaration Den aktiva substansen är nabumeton. Övriga innehållsämnen är natriumstärkelseglykolat, natriumlaurylsulfat, hypromellos, mikrokristallin cellulosa, sackarinnatrium, makrogol, titandioxid (färgämne E 171) och karamellsmakämne.",
        "appearance": "Läkemedlets utseende och förpackningsstorlekar Vit, avlång tablett. Tryckförpackning: 30 tabletter (receptfri) samt 20 och 100 tabletter (receptbelagda). Eventuellt kommer inte alla förpackningsstorlekar att marknadsföras.",
        "prod-license": "Innehavare av godkännande för försäljning Viatris AB Box 23033 104 35 Stockholm Denna bipacksedel ändrades senast 2022-12-19"
    },
    "produktresume": {
        "tradename": "Relifex 500 mg filmdragerade tabletter",
        "composition": "En tablett innehåller nabumeton 500 mg.För fullständig förteckning över hjälpämnen, se avsnitt 6.1.",
        "product-form": "Filmdragerad tablett.Vit, kapselformad.",
        "clinical": "4.1 Terapeutiska indikationer Reumatoid artrit. Artros. 4.2 Dosering och administreringssätt Behandlingen bör inledas med lägsta förmodade effektiva dos, för att senare kunna justeras med avseende på terapisvar och eventuella biverkningar. Risken för biverkningar kan minimeras genom att använda lägsta effektiva dos under kortast möjliga behandlingstid som behövs för att kontrollera symtomen (se avsnitt 4.4). Vid långtidsbehandling bör en låg underhållsdos eftersträvas.Normal dos är 1 g dagligen som engångsdos givet med eller utan föda. Dosen kan eventuellt ökas till 1,5-2 g dagligen, antingen som engångsdos eller flera doser. Nedsatt njurfunktion: Patienter med nedsatt njurfunktion behöver normalt ingen dosreduktion. Patienter med kraftigt nedsatt njurfunktion ska följas regelbundet. Barn: Erfarenhet av nabumeton vid behandling av barn saknas. Äldre: Äldre rekommenderas att påbörja behandling med 500 mg dagligen, vilket i de flesta fall ger en tillräcklig lindring. Undvik doser som överskrider 1 g/dag (se avsnitt 4.4). Behandlingskontroll Patienter med symtom och/eller tecken som tyder på leverstörning eller med förhöjda leverfunktionsvärden bör undersökas med avseende på allvarliga leverreaktioner under pågående terapi. Om sådana allvarliga reaktioner uppträder ska Relifex-behandlingen avbrytas. 4.3 Kontraindikationer Överkänslighet mot den aktiva substansen eller mot något hjälpämne som anges i avsnitt 6.1. På grund av korsreaktion ska Relifex inte ges till patienter som fått symtom på astma, urtikaria eller andra typer av allergiska reaktioner vid intag av acetylsalicylsyra eller andra antiinflammatoriska medel av icke-steroid natur. Anafylaxiliknande allvarliga reaktioner av NSAID, i sällsynta fall fatala, har rapporterats i denna patientgrupp. Aktivt ulcus ventriculi eller duodeni. Anamnes på gastrointestinal blödning eller perforation, i samband med NSAID- behandling. Aktiv, eller anamnes på återkommande gastrointestinal sjukdom eller sår/blödning (två eller flera tydliga episoder av påvisad ulceration eller blödning) Levercirrhos. Allvarlig leverinsufficiens. Svår hjärtsvikt och svår njursjukdom (glomerulusfiltration under 30 ml/minut). Tillstånd med ökad blödningsbenägenhet. Tredje trimestern av graviditeten och vid amning. Pågående cerebrovaskulära blödningar eller andra blödningar. 4.4 Varningar och försiktighet Samtidig användning av Relifex och andra NSAID, inklusive selektiva hämmare av cyklooxygenas-2 (COX 2 hämmare) bör undvikas.Risken för biverkningar kan minimeras genom att använda lägsta effektiva dos under kortast möjliga tid som behövs för att kontrollera symtomen (se avsnitt 4.2 och effekter på magtarmkanal och hjärta/kärl nedan).Äldre patienter har en ökad risk att få biverkningar vid behandling med NSAID, särskilt gastrointestinal blödning och perforation, som kan vara fatala (se avsnitt 4.2).Det är också mer sannolikt att äldre patienter lider av nedsatt njur-, hjärt- eller leverfunktion.Gastrointestinal blödning, ulceration och perforation, som kan vara fatala, har rapporterats vid behandling med alla typer av NSAID och har inträffat oavsett behandlingstid, med eller utan varningssymtom eller tidigare händelser av allvarliga gastrointestinala biverkningar.Risken för gastrointestinal blödning, ulceration eller perforation är högre vid ökade doser av NSAID hos patienter med anamnes på ulcus, särskilt om det komplicerats med blödning eller perforation (se avsnitt 4.3), och hos äldre patienter. Patienter med nämnda riskfaktorer bör börja behandling på lägsta möjliga dos.Behandling med slemhinneskyddande läkemedel (t.ex misoprostol eller protonpumpshämmare) bör övervägas för dessa patienter, men också för patienter som behandlas med låga doser acetylsalicylsyra eller andra läkemedel, som kan öka risken för att få gastrointestinala biverkningar (se nedan och avsnitt 4.5).Patienter med anamnes på gastrointestinala biverkningar, särskilt äldre patienter, ska informeras om att vara uppmärksamma på ovanliga symtom från buken (framförallt gastrointestinala blödningar), särskilt i början av behandlingen och att om sådana uppträder ta kontakt med sjukvården.Försiktighet bör iakttas för patienter som samtidigt behandlas med läkemedel som kan öka risken för ulcerationer eller blödningar, såsom orala kortikosteroider, antikoagulantia såsom warfarin, selektiva serotoninåterupptagshämmare eller trombocythämmande medel såsom acetylsalicylsyra och klopidogrel (se avsnitt 4.5).Behandling med Relifex ska avbrytas om patienten drabbas av gastrointestinal blödning eller ulceration.NSAID bör ges med försiktighet till patienter med anamnes på gastrointestinal sjukdom såsom ulcerös colit och Crohns sjukdom, då dessa tillstånd kan försämras (se avsnitt 4.8). För patienter med aktivt gastrointestinalt ulcus måste behandlande läkare väga nyttan med behandlingen mot riskerna, samt insätta adekvat ulcusbehandling och noggrant övervaka patientens tillstånd.Adekvat monitorering och rådgivning krävs för patienter med hypertension och/eller mild till måttlig hjärtsvikt i anamnesen, eftersom vätskeretention och ödem har rapporterats i samband med NSAID-behandling.Kliniska prövningar och epidemiologiska data tyder på att användning av vissa NSAID (särskilt i höga doser och vid långtidsbehandling) kan medföra en liten ökad risk för arteriella trombotiska händelser (till exempel hjärtinfarkt eller stroke). Tillgängliga data är otillräckliga för att utesluta en sådan risk för nabumeton.Patienter med okontrollerad hypertension, hjärtsvikt, etablerad ischemisk hjärtsjukdom, perifer arteriell sjukdom och/eller cerebrovaskulär sjukdom bör endast behandlas med nabumeton efter noggrant övervägande. Liknande övervägande bör göras innan längre tids behandling av patienter med riskfaktorer för kardiovaskulära händelser (t ex hypertension, hyperlipidemi, diabetes mellitus, rökning) påbörjas.I en granskning av data från kliniska studier på nabumeton utförda både före och efter registrering var medianvärdet av den kumulativa frekvensen av gastrointestinala perforationer, ulcus eller blödningar hos patienter som behandlats från 3 till 6 månader 0,3%, för 1 år 0,5% och för 2 år 0,8%. Även om dessa siffror är lägre än de som finns beskrivna för andra NSAID, ska behandlande läkare vara medveten om att dessa biverkningar kan uppstå trots frånvaro av tidigare gastrointestinal sjukdom.Trots den relativa gastrointestinala och renala säkerheten med Relifex, bör försiktighet iakttagas vid administrering till patienter med: aktivt ulcus i övre gastrointestinalkanalen. Adekvat behandling ska insättas före behandling med nabumeton. ulcus i övre gastrointestinalkanalen i anamnesen. Patienten ska uppmanas att rapportera symtom som indikerar ulcus. behandlingar som är kända för att öka risken för gastrointestinalt ulcus (t ex perorala kortikosteroider). allvarlig njurinsufficiens (kreatininclearance mindre än 30 ml/min). Prover ska tas innan behandling insätts samt några veckor efter påbörjad behandling. Ytterligare prover ska tas vid behov. Om insufficiensen försämras kan det vara nödvändigt att avsluta behandlingen. Vid måttlig njurinsufficiens (kreatininclearance 30 till 49 ml/min) ses 50% ökning av fritt 6-MNA i plasma och en dosminskning kan vara nödvändig (se avsnitt 4.5). tidigare astma, urtikaria eller andra typer av allergiska reaktioner inducerade av NSAID eller acetylsalicylsyra. Eftersom fatala astmaanfall har rapporterats hos dessa patienter efter intag av andra NSAID, bör den första administreringen av Relifex ske under medicinsk övervakning. vätskeretention, hypertension och/eller hjärtsvikt. Eftersom perifera ödem har observerats vid behandling med nabumeton, bör patienten övervakas beträffande försämring av det befintliga tillståndet och lämplig behandling insättas om nödvändigt. allvarliga hudbiverkningar, såsom exfoliativ dermatit, Stevens-Johnsson-syndrom (SJS), toxisk epidermal nekrolys (TEN) och läkemedelsreaktion med eosinofili och systemiska symtom (DRESS), som kan vara livshotande eller dödliga, har i sällsynta fall rapporterats i samband med användning av NSAID-preparat, inklusive nabumeton (se avsnitt 4.8). I samband med att läkemedlet förskrivs till patienter bör de varnas för tecken och symtom samt övervakas noggrant för hudbiverkningar. Om tecken och symtom uppträder som tyder på dessa biverkningar bör nabumeton sättas ut omedelbart och en alternativ behandling övervägas (där så är lämpligt). Patienter verkar löpa högst risk för dessa biverkningar tidigt under behandlingen, då biverkningen oftast uppträder inom de första två månaderna av behandlingen. Nabumeton ska sättas ut vid de första tecknen på hudutslag, slemhinnelesioner eller något annat tecken på överkänslighet. Om patienten har utvecklat en allvarlig reaktion, såsom SJS, TEN eller DRESS vid användningen av nabumeton får behandling med nabumeton inte någonsin återupptas för denna patient. allvarlig leverinsufficiens. Liksom för andra NSAID har onormala leverfunktionsprover, sällsynta fall av ikterus och leversvikt (en del av dem med fatal utgång) rapporterats. En patient med tecken/symtom som kan tyda på leverdysfunktion, eller som fått onormala leverfunktionsprover under behandling med Relifex ska utvärderas avseende bevis för att en mer allvarlig leverreaktion utvecklats. Behandling med Relifex ska avbrytas om en sådan reaktion uppstår. I likhet med andra NSAID-preparat kan Relifex på grund av sina farmakodynamiska egenskaper maskera tecken eller symtom på infektion.På grund av prostaglandinernas betydelse för att upprätthålla renalt blodflöde, är särskild försiktighet indicerad när nabumeton används vid nedsatt hjärt- eller njurfunktion. Detta gäller även vid behandling med nefrotoxiska läkemedel t ex ciklosporin. Hos äldre patienter, speciellt diuretikabehandlade, samt hos patienter som förlorat stora extracellulära volymer t ex i peri- eller postoperativa fasen av större kirurgiska ingrepp, måste risken för vätskeretention och försämrad njurfunktion beaktas vid behandling med NSAID (se också avsnitt 5.2).Försiktighet bör iakttas vid behandling av patienter med astma, nedsatt leverfunktion samt haematologiska- eller koagulationsrubbningar.SLE och MCTD: Hos patienter med systemisk lupus erythematosus (SLE) och ”mixed connective tissue disease” (MCTD), kan det finnas en ökad risk för aseptisk meningit (se avsnitt 4.8). Den presystemiska metabolismen av nabumeton till 6-MNA och vidare metabolismen av 6-MNA till inaktiva metaboliter är beroende av leverfunktionen. Då erfarenhet av Relifex till patienter med nedsatt leverfunktion är begränsad bör patienter med levercirrhos och andra former av kraftigt nedsatt leverfunktion inte behandlas med Relifex förrän ytterligare dokumentation föreligger.Patienter som behandlas med perorala antikoagulantia bör monitoreras då samtidig medicinering med Relifex förekommer. Kombinationen bör ske med försiktighet.Användning av nabumeton kan minska fertiliteten och rekommenderas därför inte till kvinnor som önskar bli gravida. För kvinnor som har svårigheter att bli gravida eller som genomgår en fertilitetsutredning bör utsättande av behandling övervägas. Detta gäller för alla läkemedel som hämmar cyclooxygenas/prostaglandinsyntes.Vid användning av NSAID inklusive nabumeton har fall av dimsyn eller synförsämringar rapporterats. Patienter som uppvisat dessa symtom måste genomgå oftalmologisk undersökning. I sällsynta fall kan allvarliga hud- och mjukdelsinfektioner ha sitt ursprung i vattkoppor. Än så länge kan NSAIDs bidragande roll i försämringen av dessa infektioner inte uteslutas. Därför rekommenderas det att undvika behandling med Relifex vid vattkoppor. Relifex innehåller natrium Detta läkemedel innehåller mindre än 1 mmol (23 mg) natrium per tablett, d.v.s. är näst intill ”natriumfritt”. 4.5 Interaktioner med andra läkemedel och övriga interaktioner Följande, allmänt tillgängliga läkemedel påverkar inte metabolismen och biotillgängligheten för Relifex; paracetamol, acetylsalicylsyra, cimetidin, antacida med aluminiumhydroxid.Följande kombinationer bör undvikas: Tiklopidin NSAID-preparat bör ej kombineras med tiklopidin p g a additiv hämning av trombocytfunktionen. Metotrexat (högdosbehandling) NSAID hämmar den tubulära sekretionen av metotrexat och en viss metabolisk interaktion med minskad clearance av metotrexat som följd kan också förekomma. Därför skall man vid högdosbehandling med metotrexat alltid undvika förskrivning av NSAID-preparat. NSAID Samtidig användning av andra systemiskt använda NSAID-preparat rekommenderas ej p g a den ökade risken för gastrointestinala biverkningar. Följande kombinationer kan kräva dosanpassning: Litium Ett flertal NSAID-preparat hämmar litiums renala clearance, varigenom litiumhalten i serum stiger. Dokumentationen varierar i styrka mellan olika NSAID-preparat. Kombinationen bör undvikas såvida inte frekventa kontroller av serumhalten av litium kan genomföras för att styra dosen. Takrolimus Administrering av NSAID-preparat samtidigt med takrolimus anses kunna öka risken för nefrotoxicitet p g a minskad syntes av prostacyklin i njuren. Vid kombinationsbehandling måste därför njurfunktionen följas noggrant. Metotrexat (lågdosbehandling) Risken för eventuell interaktion mellan NSAID-preparat och metotrexat måste beaktas även vid lågdosbehandling med metotrexat, speciellt när det gäller patienter med nedsatt njurfunktion. När kombinationsbehandling måste genomföras bör njurfunktionen följas. Försiktighet bör iakttas om både NSAID och metotrexat ges inom 24 timmar, då plasmahalten av metotrexat kan öka och resultera i ökad toxicitet.Eftersom nabumeton är höggradigt plasmaproteinbundet finns teoretiska möjligheter för interaktioner med andra starkt plasmaproteinbundna substanser, exempelvis hydantoiner, sulfonureider och starkt proteinbundna sulfonamider. Försiktighet ska iakttas vid samtidig behandling och patienter ska monitoreras med avseende på överdosering. Antikoagulantia och trombocytaggregationshämmare Relifex påverkar inte warfarins farmakokinetik. Trots det bör försiktighet iakttas vid samtidig behandling av patienter med Relifex och warfarin, liksom med övriga antikoagulantia. Patienter ska monitoreras med avseende på tecken på överdosering. NSAID-preparat kan förstärka effekten av antikoagulantia, såsom warfarin och övriga antikoagulantia (se avsnitt 4.4). Regelbunden monitorering av dessa patienter rekommenderas. Samtidig behandling ökar risken för gastrointestinal blödning (se avsnitt 4.4). Selektiva serotoninåterupptagshämmare, SSRI SSRI och NSAID medför var för sig en ökad blödningsrisk t ex från gastrointestinal kanalen. Denna risk ökar vid kombinationsbehandling. Mekanismen kan eventuellt sammanhänga med ett minskat upptag av serotonin i trombocyterna (se avsnitt 4.4). Hjärtglykosider I allmänhet interagerar NSAID med hjärtglykosider genom att öka deras koncentration. Ciklosporin NSAID ökar risken för nefrotoxicitet med detta läkemedel. Mifepriston Relifex ska inte användas 8-12 dagar efter administrering av mifepriston eftersom NSAID kan minska effekten av mifepriston. Probenecid Minskad metabolism av nabumeton och minskad eliminering av nabumeton och dess metaboliter. Kinolonantibiotika Djurstudier tyder på att NSAID ökar risken för kramper vid användning av kinolonantibiotika. Patienter som tar nabumeton och kinoloner kan ha en ökad risk att utveckla kramper. Alkohol, bisfosfonater, oxpentifyllin (pentoxyfillin) och sulfinpyrazon Kan förstärka GI biverkningar och öka risken för blödning eller uppkomst av sår. Blodtryckssänkande medel och diuretika NSAID kan minska effekten av diuretika och andra blodtryckssänkande läkemedel.Samtidig behandling med kaliumsparande läkemedel kan leda till ökade serumkoncentrationer av kalium, vilket därför bör monitoreras regelbundet.Ökad risk för akut njursvikt, vanligen reversibel, finns för patienter med nedsatt njurfunktion (t ex dehydrerad patient och/eller äldre patient) när behandling med ACE-hämmare eller angiotensin-II- antagonister ges samtidigt med NSAID, inklusive selektiva cyklooxygenas-2 hämmare. Kombinationen bör därför ges med försiktighet till patienter med nedsatt njurfunktion, speciellt äldre. Patienter bör vara tillräckligt hydrerade och kontroll av njurfunktionen bör övervägas efter påbörjad kombinationsbehandling och regelbundet under behandlingen (se avsnitt 4.4) Kortikosteroider Samtidig behandling med NSAID-preparat och kortikosteroider ökar risken för gastrointestinal ulceration eller blödning (se avsnitt 4.4).Inga särskilda interaktionsstudier med nabumeton och ovan nämnda substanser har genomförts. Försiktighet rekommenderas därför vid samtidig behandling med de läkemedel som anges ovan. 4.6 Graviditet, fertilitet och amning Graviditet Det finns ingen erfarenhet från kliniska studier på användning av nabumeton under graviditet hos människa.Hämning av prostaglandinsyntesen kan påverka graviditeten och/eller embryonal fosterutveckling på ett negativt sätt. Data från epidemiologiska studier tyder på en ökad risk för missfall, samt risk för gastroschisis och hjärtmissbildning efter intag av en prosta­glandin­syntes­häm­mare under tidig graviditet. Den absoluta risken för kardiovaskulär missbildning ökade från mindre än 1% till cirka 1,5%. Risken tros öka med högre dos samt med behandlingens längd. Hos djur har tillförsel av prostaglandin­syntes­häm­mare visats leda till ökad förekomst av pre- och postimplantationsförluster samt embryo/fetal död. Ökad förekomst av flera missbildningar, inklusive kardiovaskulära, har dessutom rapporterats hos djur som exponerats för en prosta­glandin­syntes­häm­mare under den organbildande perioden.Från och med graviditetsvecka 20 kan användning av Relifex orsaka oligohydramnios till följd av nedsatt njurfunktion hos fostret. Det kan inträffa en kort tid efter behandlingsstart och är vanligtvis reversibelt efter att behandlingen avbryts. Dessutom har det förekommit rapporter om konstriktion av ductus arteriosus efter behandling under andra trimestern, som i de flesta fall försvann efter avslutad behandling.Under graviditetens första och andra trimester ska Relifex därför inte ges om det inte är helt nödvändigt. Om Relifex används av en kvinna som försöker bli gravid eller under graviditetens första och andra trimester, ska dosen hållas så låg och behandlingstiden så kort som möjligt.Överväg fosterövervakning för oligohydramnios och slutning av ductus arteriosus vid exponering för Relifex under flera dagar från och med graviditetsvecka 20. Relifex ska utsättas om oligohydramnios eller konstriktion av ductus arteriosus upptäcks.Under tredje trimestern av graviditeten kan alla prostaglandinsynteshämmare utsättafostret för:- kardiopulmonell toxicitet (för tidig konstriktion/slutning av ductus arteriosus och pulmonell hypertension och hjärtförändringar);- nedsatt njurfunktion, som kan leda till njursvikt och därmed minskad mängd fostervatten (se ovan);Modern och fostret kan vid graviditetens slut utsättas för:- ökad blödningstid beroende på en anti-aggregerande effekt hos trombocyterna, som kan förekomma redan vid mycket låga doser;- hämning av uteruskontraktioner, vilket kan leda till försenad eller förlängd förlossning.Till följd av detta är Relifex kontraindicerat under graviditetens tredje trimester (se avsnitt 4.3). Amning Det finns ingen erfarenhet från kliniska studier på användning av nabumeton under amning. Uppgift saknas om nabumeton passerar över i modersmjölk. Hos diande råttor utsöndras dock 6-MNA i mjölken. Baserat på bedömning av läkemedlets betydelse för modern, ska ett beslut tas om att avbryta amningen eller avbryta läkemedelsbehandlingen, eftersom det finns risk för allvarliga biverkningar av nabumeton hos det ammande barnet. Fertilitet Se avsnitt 4.4 Varningar och försiktighet beträffande kvinnlig fertilitet. 4.7 Effekter på förmågan att framföra fordon och använda maskiner Yrsel, förvirring och trötthet har rapporterats vid behandling med nabumeton. Om sådana symtom uppträder ska patienten inte köra bil eller använda maskiner. 4.8 Biverkningar Biverkningar anges nedan efter organsystem och frekvens. Frekvenserna definieras som:Mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100), sällsynta (≥1/10 000, <1/1 000), mycket sällsynta (<1/10 000) , ingen känd frekvens (kan inte beräknas från tillgängliga data) inklusive enstaka rapporter. Mycket vanliga, vanliga och mindre vanliga bestämdes i allmänhet från kliniska prövningsdata. Incidensen i placebo och komparatorgrupperna har inte tagits med i beräkningen vid estimeringen av dessa frekvenser. Sällsynta och mycket sällsynta biverkningar bestämdes i allmänhet från spontanrapporteringar.Allvarliga hudbiverkningar (SCAR), såsom exfoliativ dermatit, Stevens-Johnson-syndrom (SJS), toxisk epidermal nekrolys (TEN), läkemedelsreaktion med eosinofili och systemiska symtom (DRESS) har rapporterats i samband med nabumeton-behandling (se avsnitt 4.4). Blodet och lymfsystemet Mycket sällsynt: Trombocytopeni Ingen känd frekvens: anemi (inklusive aplastisk anemi och hemolytisk anemi) Immunsystemet Mycket sällsynt: Anafylaxi, anafylaktisk reaktion Psykiska störningar Mindre vanlig: Förvirring, nervositet, ångest, depression, insomnia. Ingen känd frekvens: hallucinationer Centrala och perifera nervsystemet Mindre vanlig: Somnolens, yrsel, huvudvärk, parestesier. Ingen känd frekvens: Aseptisk meningit (särskilt hos patienter med befintliga autoimmuna sjukdomar såsom systemisk lupus erythematosus, MCTD, med symtom som stel nacke, huvudvärk, illamående, kräkningar, feber eller desorientering (se avsnitt 4.4)). Ögon Vanlig: Dimsyn Mindre vanlig: Synrubbning, ögonstörning Öron och balansorgan Vanlig: Tinnitus, öronstörning Blodkärl Vanlig: Förhöjt blodtryck Andningsvägar, bröstkorg och mediastinum Mindre vanlig: Dyspné, lungsjukdom, epistaxis Mycket sällsynt: Interstitiell pneumoni Magtarmkanalen Vanlig: Diarré, obstipation, dyspepsi, gastrit, illamående, buksmärtor, flatulens, fekalt occult blod Mindre vanlig: Ulcus duodeni, gastrointestinalblödning, ulcus ventriculi, gastrointestinal störning, melena, kräkning, stomatit, muntorrhet Lever och gallvägar Mindre vanlig: Förhöjda leverfunktionsvärden Mycket sällsynt: Leversvikt, ikterus p g a gallstas Hud och subkutan vävnad Vanlig: Utslag, pruritus Mindre vanlig: Fotokänslighet, urtikaria, svettning Mycket sällsynt: Bullösa reaktioner inklusive toxisk epidermal nekrolys, Stevens‑Johnson-syndrom, läkemedelsreaktion med eosinofili och systemiska symtom, erythema multiforme, angioödem, pseudoporfyri, alopeci Muskuloskeletala systemet och bindväv Mindre vanlig: Myopati Njurar och urinvägar Mindre vanlig: Störningar i urinvägarna Mycket sällsynt: Njursvikt, nefrotiskt syndrom Reproduktionsorgan och bröstkörtel Mycket sällsynt: Menorragi Allmänna symtom och/eller symtom vid administreringsstället Vanlig: Ödem Mindre vanlig: Asteni, trötthet Gastrointestinalt: Vanligast förekommande biverkningar är gastrointestinala såsom diarré (14%), dyspepsi (13%) och magsmärtor (12%). Gastrointestinala ulcus, perforationer eller gastrointestinala blödningar, ibland fatala, särskilt hos äldre, kan förekomma (se avsnitt 4.4). Illamående, kräkningar, diarré, flatulens, obstipation, dyspepsi, buksmärtor, melena, hematemes, ulcerativ stomatit, exacerbation av kolit och Crohns sjukdom (se avsnitt 4.4) har rapporterats efter administrering. Mer sällan har gastrit observerats.Ödem, hypertension och hjärtsvikt har rapporterats i samband med behandling med NSAID.Kliniska prövningar och epidemiologiska data tyder på att användning av vissa NSAID (särskilt i höga doser och vid långtidsbehandling) kan medföra en ökad risk för arteriella trombotiska händelser (t ex hjärtinfarkt, stroke och död, se avsnitt 4.4). I sällsynta fall förekommer allvarliga hud- och mjukdelsinfektioner i samband med vattkoppor. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala 4.9 Överdosering Toxicitet: Begränsad erfarenhet av överdosering. 15 g till vuxen gav lindrig intoxikation. Symtom: Illamående, kräkningar, epigastrisk smärta, gastrointestinal blödning, sällsynt diarré, desorientering, excitation, koma, dåsighet, yrsel och ibland krampanfall. I fall med signifikant förgiftning är akut njursvikt och leverskada möjlig (jfr preparattextens avsnitt om biverkningar). Behandling: Det finns ingen specifik antidot och nabumetons aktiva metabolit 6-MNA är inte dialyserbar. Rekommenderad behandling: ventrikeltömning följt av aktivt kol. Vid behov antacida. Adekvat symtomatisk terapi.",
        "pharmacological": "5.1 Farmakodynamiska egenskaper Farmakoterapeutisk grupp: Icke-steroida antiinflammatoriska/antireumatiska medelATC-kod: M01AX01Relifex innehåller som aktiv substans 4-(6´-metoxy-2´-naftyl)butan-2-on med det generiska namnet nabumeton.Nabumeton är ett antiinflammatoriskt medel av icke-syra, icke-steroid karaktär med antiinflammatorisk, analgetisk och antipyretisk effekt. Den antiinflammatoriska effekten antas bero på förmågan att hämma prostaglandinsyntesen. Nabumeton har svag effekt på kollagen-orsakad trombocytaggregation och ingen effekt på blödningstiden. Lägre frekvens av peptiska sår, blödning eller perforationer har rapporterats jämfört med andra NSAIDs.Nabumeton är en pro-drug till den aktiva metaboliten 6-metoxy-2-naftylättiksyra (6-MNA). Effekten av Relifex erhålls av metaboliten 6-MNA. 5.2 Farmakokinetiska egenskaper Nabumeton absorberas i stort sett fullständigt (>80%) från mag-tarmkanalen, men första-passagemetabolismen är omfattande och något oförändrat nabumeton återfinns inte i plasma. Vid samtidigt intag av föda eller mjölk ökar absorptionshastigheten. Emellertid är den totala mängden av den aktiva metaboliten i plasma oförändrad. In-vivo-studier tyder på att 6-MNA inte genomgår någon enterohepatisk cirkulation. Biotillgängligheten av 6-MNA vid administrering av Relifex är ca 35% (23-52%). Maximal plasmanivå av 6-MNA uppnås efter ca 3 (1-12) timmar efter given dos. 6-MNA är i hög grad bundet till plasmaproteiner (>99%). Den fria fraktionen är beroende av totalkoncentrationen av 6-MNA och är proportionell mot dosen inom området 1-2 g. Den fria fraktionen är 0,2-0,3% för doseringen 1 g dagligen och ca 0,6-0,8% vid doseringen 2 g dagligen. På grund av höggradig proteinbindning kan 6-MNA inte dialyseras.Efter intravenös administrering har distributionsvolymen uppmätts till 7,5 (6,8-8,4) l och clearance till 4,4 (1,9-6,9) ml/min.Halveringstiden vid steady-state efter en oral dos på 1 g är 22,5±3,7 timmar. Nabumeton metaboliseras till 6-MNA som vidare hydroxyleras och konjugeras före utsöndring i urinen. Något nabumeton eller 6-MNA återfinns inte i urinen. Äldre Plasmakoncentrationen vid steady-state hos äldre är vanligtvis högre och halveringstiderna längre (29,8±8,1) timmar, än hos yngre friska personer, men de olika intervallen överlappar varandra till stor del. Nedsatt njurfunktion Hos patienter med kraftigt nedsatt njurfunktion (kreatininclearance <30 ml/min) ökade medelvärdet för halveringstiden av 6-MNA till ca 40 timmar och plasmanivåerna är 30% högre än hos övriga patienter. Hos patienter som genomgick dialys var plasmakoncentrationerna i steady-state av den aktiva metaboliten likvärdiga med de värden som observerats hos friska personer. 5.3 Prekliniska säkerhetsuppgifter Det finns inga prekliniska data av relevans för säkerhetsbedömningen utöver vad som redan beaktats i produktresumén.",
        "pharmaceutical": "6.1 Förteckning över hjälpämnen NatriumstärkelseglykolatNatriumlaurylsulfatHypromellosMikrokristallin cellulosa SackarinnatriumMakrogolTitandioxid (E171)Karamellsmakämnen 6.2 Inkompatibiliteter Ej relevant. 6.3 Hållbarhet 3 år 6.4 Särskilda förvaringsanvisningar Inga särskilda förvaringsanvisningar. 6.5 Förpackningstyp och innehåll Tryckförpackning (PVC/Aluminium): 20 st, 30 st och 100 st tabletter.Eventuellt kommer inte alla förpackningsstorlekar att marknadsföras. 6.6 Särskilda anvisningar för destruktion och övrig hantering Inga särskilda anvisningar.",
        "prod-license": "Viatris ABBox 23033104 35 Stockholm",
        "approval-number": "11867",
        "approval-first-date": "Första godkännandet: 1993-06-29Förnyat godkännande: 2008-06-29",
        "revision-date": "2022-12-19"
    },
    "fass_text": {
        "indication": "Reumatoid artrit. Artros.",
        "contraindication": "Överkänslighet mot den aktiva substansen eller mot något hjälpämne som anges i avsnitt Innehåll. På grund av korsreaktion ska Relifex inte ges till patienter som fått symtom på astma, urtikaria eller andra typer av allergiska reaktioner vid intag av acetylsalicylsyra eller andra antiinflammatoriska medel av icke-steroid natur. Anafylaxiliknande allvarliga reaktioner av NSAID, i sällsynta fall fatala, har rapporterats i denna patientgrupp. Aktivt ulcus ventriculi eller duodeni. Anamnes på gastrointestinal blödning eller perforation, i samband med NSAID- behandling. Aktiv, eller anamnes på återkommande gastrointestinal sjukdom eller sår/blödning (två eller flera tydliga episoder av påvisad ulceration eller blödning) Levercirrhos. Allvarlig leverinsufficiens. Svår hjärtsvikt och svår njursjukdom (glomerulusfiltration under 30 ml/minut). Tillstånd med ökad blödningsbenägenhet. Tredje trimestern av graviditeten och vid amning. Pågående cerebrovaskulära blödningar eller andra blödningar.",
        "dosage": "Behandlingen bör inledas med lägsta förmodade effektiva dos, för att senare kunna justeras med avseende på terapisvar och eventuella biverkningar. Risken för biverkningar kan minimeras genom att använda lägsta effektiva dos under kortast möjliga behandlingstid som behövs för att kontrollera symtomen (se avsnitt Varningar och försiktighet). Vid långtidsbehandling bör en låg underhållsdos eftersträvas. Normal dos är 1 g dagligen som engångsdos givet med eller utan föda. Dosen kan eventuellt ökas till 1,5-2 g dagligen, antingen som engångsdos eller flera doser. Nedsatt njurfunktion: Patienter med nedsatt njurfunktion behöver normalt ingen dosreduktion. Patienter med kraftigt nedsatt njurfunktion ska följas regelbundet. Barn: Erfarenhet av nabumeton vid behandling av barn saknas. Äldre: Äldre rekommenderas att påbörja behandling med 500 mg dagligen, vilket i de flesta fall ger en tillräcklig lindring. Undvik doser som överskrider 1 g/dag (se avsnitt Varningar och försiktighet). Behandlingskontroll Patienter med symtom och/eller tecken som tyder på leverstörning eller med förhöjda leverfunktionsvärden bör undersökas med avseende på allvarliga leverreaktioner under pågående terapi. Om sådana allvarliga reaktioner uppträder ska Relifex-behandlingen avbrytas.",
        "caution": "Samtidig användning av Relifex och andra NSAID, inklusive selektiva hämmare av cyklooxygenas-2 (COX 2 hämmare) bör undvikas. Risken för biverkningar kan minimeras genom att använda lägsta effektiva dos under kortast möjliga tid som behövs för att kontrollera symtomen (se avsnitt Dosering och effekter på magtarmkanal och hjärta/kärl nedan). Äldre patienter har en ökad risk att få biverkningar vid behandling med NSAID, särskilt gastrointestinal blödning och perforation, som kan vara fatala (se avsnitt Dosering). Det är också mer sannolikt att äldre patienter lider av nedsatt njur-, hjärt- eller leverfunktion. Gastrointestinal blödning, ulceration och perforation, som kan vara fatala, har rapporterats vid behandling med alla typer av NSAID och har inträffat oavsett behandlingstid, med eller utan varningssymtom eller tidigare händelser av allvarliga gastrointestinala biverkningar. Risken för gastrointestinal blödning, ulceration eller perforation är högre vid ökade doser av NSAID hos patienter med anamnes på ulcus, särskilt om det komplicerats med blödning eller perforation (se avsnitt Kontraindikationer), och hos äldre patienter. Patienter med nämnda riskfaktorer bör börja behandling på lägsta möjliga dos. Behandling med slemhinneskyddande läkemedel (t.ex. misoprostol eller protonpumpshämmare) bör övervägas för dessa patienter, men också för patienter som behandlas med låga doser acetylsalicylsyra eller andra läkemedel, som kan öka risken för att få gastrointestinala biverkningar (se nedan och avsnitt Interaktioner). Patienter med anamnes på gastrointestinala biverkningar, särskilt äldre patienter, ska informeras om att vara uppmärksamma på ovanliga symtom från buken (framförallt gastrointestinala blödningar), särskilt i början av behandlingen och att om sådana uppträder ta kontakt med sjukvården. Försiktighet bör iakttas för patienter som samtidigt behandlas med läkemedel som kan öka risken för ulcerationer eller blödningar, såsom orala kortikosteroider, antikoagulantia såsom warfarin, selektiva serotoninåterupptagshämmare eller trombocythämmande medel såsom acetylsalicylsyra och klopidogrel (se avsnitt Interaktioner). Behandling med Relifex ska avbrytas om patienten drabbas av gastrointestinal blödning eller ulceration. NSAID bör ges med försiktighet till patienter med anamnes på gastrointestinal sjukdom såsom ulcerös colit och Crohns sjukdom, då dessa tillstånd kan försämras (se avsnitt Biverkningar). För patienter med aktivt gastrointestinalt ulcus måste behandlande läkare väga nyttan med behandlingen mot riskerna, samt insätta adekvat ulcusbehandling och noggrant övervaka patientens tillstånd. Adekvat monitorering och rådgivning krävs för patienter med hypertension och/eller mild till måttlig hjärtsvikt i anamnesen, eftersom vätskeretention och ödem har rapporterats i samband med NSAID-behandling. Kliniska prövningar och epidemiologiska data tyder på att användning av vissa NSAID (särskilt i höga doser och vid långtidsbehandling) kan medföra en liten ökad risk för arteriella trombotiska händelser (till exempel hjärtinfarkt eller stroke). Tillgängliga data är otillräckliga för att utesluta en sådan risk för nabumeton. Patienter med okontrollerad hypertension, hjärtsvikt, etablerad ischemisk hjärtsjukdom, perifer arteriell sjukdom och/eller cerebrovaskulär sjukdom bör endast behandlas med nabumeton efter noggrant övervägande. Liknande övervägande bör göras innan längre tids behandling av patienter med riskfaktorer för kardiovaskulära händelser (t ex hypertension, hyperlipidemi, diabetes mellitus, rökning) påbörjas. I en granskning av data från kliniska studier på nabumeton utförda både före och efter registrering var medianvärdet av den kumulativa frekvensen av gastrointestinala perforationer, ulcus eller blödningar hos patienter som behandlats från 3 till 6 månader 0,3%, för 1 år 0,5% och för 2 år 0,8%. Även om dessa siffror är lägre än de som finns beskrivna för andra NSAID, ska behandlande läkare vara medveten om att dessa biverkningar kan uppstå trots frånvaro av tidigare gastrointestinal sjukdom. Trots den relativa gastrointestinala och renala säkerheten med Relifex, bör försiktighet iakttagas vid administrering till patienter med: aktivt ulcus i övre gastrointestinalkanalen. Adekvat behandling ska insättas före behandling med nabumeton. ulcus i övre gastrointestinalkanalen i anamnesen. Patienten ska uppmanas att rapportera symtom som indikerar ulcus. behandlingar som är kända för att öka risken för gastrointestinalt ulcus (t ex perorala kortikosteroider). allvarlig njurinsufficiens (kreatininclearance mindre än 30 ml/min). Prover ska tas innan behandling insätts samt några veckor efter påbörjad behandling. Ytterligare prover ska tas vid behov. Om insufficiensen försämras kan det vara nödvändigt att avsluta behandlingen. Vid måttlig njurinsufficiens (kreatininclearance 30 till 49 ml/min) ses 50% ökning av fritt 6-MNA i plasma och en dosminskning kan vara nödvändig (se avsnitt Interaktioner). tidigare astma, urtikaria eller andra typer av allergiska reaktioner inducerade av NSAID eller acetylsalicylsyra. Eftersom fatala astmaanfall har rapporterats hos dessa patienter efter intag av andra NSAID, bör den första administreringen av Relifex ske under medicinsk övervakning. vätskeretention, hypertension och/eller hjärtsvikt. Eftersom perifera ödem har observerats vid behandling med nabumeton, bör patienten övervakas beträffande försämring av det befintliga tillståndet och lämplig behandling insättas om nödvändigt. allvarliga hudbiverkningar, såsom exfoliativ dermatit, Stevens-Johnsson-syndrom (SJS), toxisk epidermal nekrolys (TEN) och läkemedelsreaktion med eosinofili och systemiska symtom (DRESS), som kan vara livshotande eller dödliga, har i sällsynta fall rapporterats i samband med användning av NSAID-preparat, inklusive nabumeton (se avsnitt Biverkningar). I samband med att läkemedlet förskrivs till patienter bör de varnas för tecken och symtom samt övervakas noggrant för hudbiverkningar. Om tecken och symtom uppträder som tyder på dessa biverkningar bör nabumeton sättas ut omedelbart och en alternativ behandling övervägas (där så är lämpligt). Patienter verkar löpa högst risk för dessa biverkningar tidigt under behandlingen, då biverkningen oftast uppträder inom de första två månaderna av behandlingen. Nabumeton ska sättas ut vid de första tecknen på hudutslag, slemhinnelesioner eller något annat tecken på överkänslighet. Om patienten har utvecklat en allvarlig reaktion, såsom SJS, TEN eller DRESS vid användningen av nabumeton får behandling med nabumeton inte någonsin återupptas för denna patient. allvarlig leverinsufficiens. Liksom för andra NSAID har onormala leverfunktionsprover, sällsynta fall av ikterus och leversvikt (en del av dem med fatal utgång) rapporterats. En patient med tecken/symtom som kan tyda på leverdysfunktion, eller som fått onormala leverfunktionsprover under behandling med Relifex ska utvärderas avseende bevis för att en mer allvarlig leverreaktion utvecklats. Behandling med Relifex ska avbrytas om en sådan reaktion uppstår. I likhet med andra NSAID-preparat kan Relifex på grund av sina farmakodynamiska egenskaper maskera tecken eller symtom på infektion. På grund av prostaglandinernas betydelse för att upprätthålla renalt blodflöde, är särskild försiktighet indicerad när nabumeton används vid nedsatt hjärt- eller njurfunktion. Detta gäller även vid behandling med nefrotoxiska läkemedel t ex ciklosporin. Hos äldre patienter, speciellt diuretikabehandlade, samt hos patienter som förlorat stora extracellulära volymer t ex i peri- eller postoperativa fasen av större kirurgiska ingrepp, måste risken för vätskeretention och försämrad njurfunktion beaktas vid behandling med NSAID (se också avsnitt Farmakokinetik). Försiktighet bör iakttas vid behandling av patienter med astma, nedsatt leverfunktion samt haematologiska- eller koagulationsrubbningar. SLE och MCTD: Hos patienter med systemisk lupus erythematosus (SLE) och ”mixed connective tissue disease” (MCTD), kan det finnas en ökad risk för aseptisk meningit (se avsnitt Biverkningar). Den presystemiska metabolismen av nabumeton till 6-MNA och vidare metabolismen av 6-MNA till inaktiva metaboliter är beroende av leverfunktionen. Då erfarenhet av Relifex till patienter med nedsatt leverfunktion är begränsad bör patienter med levercirrhos och andra former av kraftigt nedsatt leverfunktion inte behandlas med Relifex förrän ytterligare dokumentation föreligger. Patienter som behandlas med perorala antikoagulantia bör monitoreras då samtidig medicinering med Relifex förekommer. Kombinationen bör ske med försiktighet. Användning av nabumeton kan minska fertiliteten och rekommenderas därför inte till kvinnor som önskar bli gravida. För kvinnor som har svårigheter att bli gravida eller som genomgår en fertilitetsutredning bör utsättande av behandling övervägas. Detta gäller för alla läkemedel som hämmar cyclooxygenas/prostaglandinsyntes. Vid användning av NSAID inklusive nabumeton har fall av dimsyn eller synförsämringar rapporterats. Patienter som uppvisat dessa symtom måste genomgå oftalmologisk undersökning. I sällsynta fall kan allvarliga hud- och mjukdelsinfektioner ha sitt ursprung i vattkoppor. Än så länge kan NSAIDs bidragande roll i försämringen av dessa infektioner inte uteslutas. Därför rekommenderas det att undvika behandling med Relifex vid vattkoppor. Relifex innehåller natrium Detta läkemedel innehåller mindre än 1 mmol (23 mg) natrium per tablett, d.v.s. är näst intill ”natriumfritt”.",
        "interaction": "Följande, allmänt tillgängliga läkemedel påverkar inte metabolismen och biotillgängligheten för Relifex; paracetamol, acetylsalicylsyra, cimetidin, antacida med aluminiumhydroxid. Följande kombinationer bör undvikas: Tiklopidin NSAID-preparat bör ej kombineras med tiklopidin p g a additiv hämning av trombocytfunktionen. Metotrexat (högdosbehandling) NSAID hämmar den tubulära sekretionen av metotrexat och en viss metabolisk interaktion med minskad clearance av metotrexat som följd kan också förekomma. Därför skall man vid högdosbehandling med metotrexat alltid undvika förskrivning av NSAID-preparat. NSAID Samtidig användning av andra systemiskt använda NSAID-preparat rekommenderas ej p g a den ökade risken för gastrointestinala biverkningar. Följande kombinationer kan kräva dosanpassning: Litium Ett flertal NSAID-preparat hämmar litiums renala clearance, varigenom litiumhalten i serum stiger. Dokumentationen varierar i styrka mellan olika NSAID-preparat. Kombinationen bör undvikas såvida inte frekventa kontroller av serumhalten av litium kan genomföras för att styra dosen. Takrolimus Administrering av NSAID-preparat samtidigt med takrolimus anses kunna öka risken för nefrotoxicitet p g a minskad syntes av prostacyklin i njuren. Vid kombinationsbehandling måste därför njurfunktionen följas noggrant. Metotrexat (lågdosbehandling) Risken för eventuell interaktion mellan NSAID-preparat och metotrexat måste beaktas även vid lågdosbehandling med metotrexat, speciellt när det gäller patienter med nedsatt njurfunktion. När kombinationsbehandling måste genomföras bör njurfunktionen följas. Försiktighet bör iakttas om både NSAID och metotrexat ges inom 24 timmar, då plasmahalten av metotrexat kan öka och resultera i ökad toxicitet. Eftersom nabumeton är höggradigt plasmaproteinbundet finns teoretiska möjligheter för interaktioner med andra starkt plasmaproteinbundna substanser, exempelvis hydantoiner, sulfonureider och starkt proteinbundna sulfonamider. Försiktighet ska iakttas vid samtidig behandling och patienter ska monitoreras med avseende på överdosering. Antikoagulantia och trombocytaggregationshämmare Relifex påverkar inte warfarins farmakokinetik. Trots det bör försiktighet iakttas vid samtidig behandling av patienter med Relifex och warfarin, liksom med övriga antikoagulantia. Patienter ska monitoreras med avseende på tecken på överdosering. NSAID-preparat kan förstärka effekten av antikoagulantia, såsom warfarin och övriga antikoagulantia (se avsnitt Varningar och försiktighet). Regelbunden monitorering av dessa patienter rekommenderas. Samtidig behandling ökar risken för gastrointestinal blödning (se avsnitt Varningar och försiktighet). Selektiva serotoninåterupptagshämmare, SSRI SSRI och NSAID medför var för sig en ökad blödningsrisk t ex från gastrointestinal kanalen. Denna risk ökar vid kombinationsbehandling. Mekanismen kan eventuellt sammanhänga med ett minskat upptag av serotonin i trombocyterna (se avsnitt Varningar och försiktighet). Hjärtglykosider I allmänhet interagerar NSAID med hjärtglykosider genom att öka deras koncentration. Ciklosporin NSAID ökar risken för nefrotoxicitet med detta läkemedel. Mifepriston Relifex ska inte användas 8-12 dagar efter administrering av mifepriston eftersom NSAID kan minska effekten av mifepriston. Probenecid Minskad metabolism av nabumeton och minskad eliminering av nabumeton och dess metaboliter. Kinolonantibiotika Djurstudier tyder på att NSAID ökar risken för kramper vid användning av kinolonantibiotika. Patienter som tar nabumeton och kinoloner kan ha en ökad risk att utveckla kramper. Alkohol, bisfosfonater, oxpentifyllin (pentoxyfillin) och sulfinpyrazon Kan förstärka GI biverkningar och öka risken för blödning eller uppkomst av sår. Blodtryckssänkande medel och diuretika NSAID kan minska effekten av diuretika och andra blodtryckssänkande läkemedel. Samtidig behandling med kaliumsparande läkemedel kan leda till ökade serumkoncentrationer av kalium, vilket därför bör monitoreras regelbundet. Ökad risk för akut njursvikt, vanligen reversibel, finns för patienter med nedsatt njurfunktion (t ex dehydrerad patient och/eller äldre patient) när behandling med ACE-hämmare eller angiotensin-II- antagonister ges samtidigt med NSAID, inklusive selektiva cyklooxygenas-2 hämmare. Kombinationen bör därför ges med försiktighet till patienter med nedsatt njurfunktion, speciellt äldre. Patienter bör vara tillräckligt hydrerade och kontroll av njurfunktionen bör övervägas efter påbörjad kombinationsbehandling och regelbundet under behandlingen (se avsnitt Varningar och försiktighet) Kortikosteroider Samtidig behandling med NSAID-preparat och kortikosteroider ökar risken för gastrointestinal ulceration eller blödning (se avsnitt Varningar och försiktighet). Inga särskilda interaktionsstudier med nabumeton och ovan nämnda substanser har genomförts. Försiktighet rekommenderas därför vid samtidig behandling med de läkemedel som anges ovan.",
        "pregnancy": "Det finns ingen erfarenhet från kliniska studier på användning av nabumeton under graviditet hos människa. Hämning av prostaglandinsyntesen kan påverka graviditeten och/eller embryonal fosterutveckling på ett negativt sätt. Data från epidemiologiska studier tyder på en ökad risk för missfall, samt risk för gastroschisis och hjärtmissbildning efter intag av en prosta­glandin­syntes­häm­mare under tidig graviditet. Den absoluta risken för kardiovaskulär missbildning ökade från mindre än 1% till cirka 1,5%. Risken tros öka med högre dos samt med behandlingens längd. Hos djur har tillförsel av prostaglandin­syntes­häm­mare visats leda till ökad förekomst av pre- och postimplantationsförluster samt embryo/fetal död. Ökad förekomst av flera missbildningar, inklusive kardiovaskulära, har dessutom rapporterats hos djur som exponerats för en prosta­glandin­syntes­häm­mare under den organbildande perioden. Från och med graviditetsvecka 20 kan användning av Relifex orsaka oligohydramnios till följd av nedsatt njurfunktion hos fostret. Det kan inträffa en kort tid efter behandlingsstart och är vanligtvis reversibelt efter att behandlingen avbryts. Dessutom har det förekommit rapporter om konstriktion av ductus arteriosus efter behandling under andra trimestern, som i de flesta fall försvann efter avslutad behandling. Under graviditetens första och andra trimester ska Relifex därför inte ges om det inte är helt nödvändigt. Om Relifex används av en kvinna som försöker bli gravid eller under graviditetens första och andra trimester, ska dosen hållas så låg och behandlingstiden så kort som möjligt. Överväg fosterövervakning för oligohydramnios och slutning av ductus arteriosus vid exponering för Relifex under flera dagar från och med graviditetsvecka 20. Relifex ska utsättas om oligohydramnios eller konstriktion av ductus arteriosus upptäcks. Under tredje trimestern av graviditeten kan alla prostaglandinsynteshämmare utsätta fostret för: - kardiopulmonell toxicitet (för tidig konstriktion/slutning av ductus arteriosus och pulmonell hypertension och hjärtförändringar); - nedsatt njurfunktion, som kan leda till njursvikt och därmed minskad mängd fostervatten (se ovan); Modern och fostret kan vid graviditetens slut utsättas för: - ökad blödningstid beroende på en anti-aggregerande effekt hos trombocyterna, som kan förekomma redan vid mycket låga doser - hämning av uteruskontraktioner, vilket kan leda till försenad eller förlängd förlossning. Till följd av detta är Relifex kontraindicerat under graviditetens tredje trimester (se avsnitt Kontraindikationer).",
        "breastfeeding": "Det finns ingen erfarenhet från kliniska studier på användning av nabumeton under amning. Uppgift saknas om nabumeton passerar över i modersmjölk. Hos diande råttor utsöndras dock 6-MNA i mjölken. Baserat på bedömning av läkemedlets betydelse för modern, ska ett beslut tas om att avbryta amningen eller avbryta läkemedelsbehandlingen, eftersom det finns risk för allvarliga biverkningar av nabumeton hos det ammande barnet.",
        "fertility": "Se avsnitt Varningar och försiktighet Varningar och försiktighet beträffande kvinnlig fertilitet.",
        "driving": "Yrsel, förvirring och trötthet har rapporterats vid behandling med nabumeton. Om sådana symtom uppträder ska patienten inte köra bil eller använda maskiner.",
        "side-effects": "Biverkningar anges nedan efter organsystem och frekvens. Frekvenserna definieras som: Mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100), sällsynta (≥1/10 000, <1/1 000), mycket sällsynta (<1/10 000) , ingen känd frekvens (kan inte beräknas från tillgängliga data) inklusive enstaka rapporter. Mycket vanliga, vanliga och mindre vanliga bestämdes i allmänhet från kliniska prövningsdata. Incidensen i placebo och komparatorgrupperna har inte tagits med i beräkningen vid estimeringen av dessa frekvenser. Sällsynta och mycket sällsynta biverkningar bestämdes i allmänhet från spontanrapporteringar. Allvarliga hudbiverkningar (SCAR), såsom exfoliativ dermatit, Stevens-Johnson-syndrom (SJS), toxisk epidermal nekrolys (TEN), läkemedelsreaktion med eosinofili och systemiska symtom (DRESS) har rapporterats i samband med nabumeton-behandling (se avsnitt Varningar och försiktighet). Blodet och lymfsystemet Mycket sällsynt: Trombocytopeni Ingen känd frekvens: anemi (inklusive aplastisk anemi och hemolytisk anemi) Immunsystemet Mycket sällsynt: Anafylaxi, anafylaktisk reaktion Psykiska störningar Mindre vanlig: Förvirring, nervositet, ångest, depression, insomnia. Ingen känd frekvens: hallucinationer Centrala och perifera nervsystemet Mindre vanlig: Somnolens, yrsel, huvudvärk, parestesier. Ingen känd frekvens: Aseptisk meningit (särskilt hos patienter med befintliga autoimmuna sjukdomar såsom systemisk lupus erythematosus, MCTD, med symtom som stel nacke, huvudvärk, illamående, kräkningar, feber eller desorientering (se avsnitt Varningar och försiktighet)). Ögon Vanlig: Dimsyn Mindre vanlig: Synrubbning, ögonstörning Öron och balansorgan Vanlig: Tinnitus, öronstörning Blodkärl Vanlig: Förhöjt blodtryck Andningsvägar, bröstkorg och mediastinum Mindre vanlig: Dyspné, lungsjukdom, epistaxis Mycket sällsynt: Interstitiell pneumoni Magtarmkanalen Vanlig: Diarré, obstipation, dyspepsi, gastrit, illamående, buksmärtor, flatulens, fekalt occult blod Mindre vanlig: Ulcus duodeni, gastrointestinalblödning, ulcus ventriculi, gastrointestinal störning, melena, kräkning, stomatit, muntorrhet Lever och gallvägar Mindre vanlig: Förhöjda leverfunktionsvärden Mycket sällsynt: Leversvikt, ikterus p g a gallstas Hud och subkutan vävnad Vanlig: Utslag, pruritus Mindre vanlig: Fotokänslighet, urtikaria, svettning Mycket sällsynt: Bullösa reaktioner inklusive toxisk epidermal nekrolys, Stevens‑Johnson-syndrom, läkemedelsreaktion med eosinofili och systemiska symtom, erythema multiforme, angioödem, pseudoporfyri, alopeci Muskuloskeletala systemet och bindväv Mindre vanlig: Myopati Njurar och urinvägar Mindre vanlig: Störningar i urinvägarna Mycket sällsynt: Njursvikt, nefrotiskt syndrom Reproduktionsorgan och bröstkörtel Mycket sällsynt: Menorragi Allmänna symtom och/eller symtom vid administreringsstället Vanlig: Ödem Mindre vanlig: Asteni, trötthet Gastrointestinalt: Vanligast förekommande biverkningar är gastrointestinala såsom diarré (14%), dyspepsi (13%) och magsmärtor (12%). Gastrointestinala ulcus, perforationer eller gastrointestinala blödningar, ibland fatala, särskilt hos äldre, kan förekomma (se avsnitt Varningar och försiktighet). Illamående, kräkningar, diarré, flatulens, obstipation, dyspepsi, buksmärtor, melena, hematemes, ulcerativ stomatit, exacerbation av kolit och Crohns sjukdom (se avsnitt Varningar och försiktighet) har rapporterats efter administrering. Mer sällan har gastrit observerats. Ödem, hypertension och hjärtsvikt har rapporterats i samband med behandling med NSAID. Kliniska prövningar och epidemiologiska data tyder på att användning av vissa NSAID (särskilt i höga doser och vid långtidsbehandling) kan medföra en ökad risk för arteriella trombotiska händelser (t ex hjärtinfarkt, stroke och död, se avsnitt Varningar och försiktighet). I sällsynta fall förekommer allvarliga hud- och mjukdelsinfektioner i samband med vattkoppor. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala",
        "overdosage": "Toxicitet: Begränsad erfarenhet av överdosering. 15 g till vuxen gav lindrig intoxikation. Symtom: Illamående, kräkningar, epigastrisk smärta, gastrointestinal blödning, sällsynt diarré, desorientering, excitation, koma, dåsighet, yrsel och ibland krampanfall. I fall med signifikant förgiftning är akut njursvikt och leverskada möjlig (jfr preparattextens avsnitt om biverkningar). Behandling: Det finns ingen specifik antidot och nabumetons aktiva metabolit 6-MNA är inte dialyserbar. Rekommenderad behandling: ventrikeltömning följt av aktivt kol. Vid behov antacida. Adekvat symtomatisk terapi.",
        "pharmacodynamic": "Relifex innehåller som aktiv substans 4-(6´-metoxy-2´-naftyl)butan-2-on med det generiska namnet nabumeton. Nabumeton är ett antiinflammatoriskt medel av icke-syra, icke-steroid karaktär med antiinflammatorisk, analgetisk och antipyretisk effekt. Den antiinflammatoriska effekten antas bero på förmågan att hämma prostaglandinsyntesen. Nabumeton har svag effekt på kollagen-orsakad trombocytaggregation och ingen effekt på blödningstiden. Lägre frekvens av peptiska sår, blödning eller perforationer har rapporterats jämfört med andra NSAIDs. Nabumeton är en pro-drug till den aktiva metaboliten 6-metoxy-2-naftylättiksyra (6-MNA). Effekten av Relifex erhålls av metaboliten 6-MNA.",
        "pharmacokinetic": "Nabumeton absorberas i stort sett fullständigt (>80%) från mag-tarmkanalen, men första-passagemetabolismen är omfattande och något oförändrat nabumeton återfinns inte i plasma. Vid samtidigt intag av föda eller mjölk ökar absorptionshastigheten. Emellertid är den totala mängden av den aktiva metaboliten i plasma oförändrad. In-vivo-studier tyder på att 6-MNA inte genomgår någon enterohepatisk cirkulation. Biotillgängligheten av 6-MNA vid administrering av Relifex är ca 35% (23-52%). Maximal plasmanivå av 6-MNA uppnås efter ca 3 (1-12) timmar efter given dos. 6-MNA är i hög grad bundet till plasmaproteiner (>99%). Den fria fraktionen är beroende av totalkoncentrationen av 6-MNA och är proportionell mot dosen inom området 1-2 g. Den fria fraktionen är 0,2-0,3% för doseringen 1 g dagligen och ca 0,6-0,8% vid doseringen 2 g dagligen. På grund av höggradig proteinbindning kan 6-MNA inte dialyseras. Efter intravenös administrering har distributionsvolymen uppmätts till 7,5 (6,8-8,4) l och clearance till 4,4 (1,9-6,9) ml/min. Halveringstiden vid steady-state efter en oral dos på 1 g är 22,5±3,7 timmar. Nabumeton metaboliseras till 6-MNA som vidare hydroxyleras och konjugeras före utsöndring i urinen. Något nabumeton eller 6-MNA återfinns inte i urinen. Äldre Plasmakoncentrationen vid steady-state hos äldre är vanligtvis högre och halveringstiderna längre (29,8±8,1) timmar, än hos yngre friska personer, men de olika intervallen överlappar varandra till stor del. Nedsatt njurfunktion Hos patienter med kraftigt nedsatt njurfunktion (kreatininclearance <30 ml/min) ökade medelvärdet för halveringstiden av 6-MNA till ca 40 timmar och plasmanivåerna är 30% högre än hos övriga patienter. Hos patienter som genomgick dialys var plasmakoncentrationerna i steady-state av den aktiva metaboliten likvärdiga med de värden som observerats hos friska personer.",
        "preclinical-info": "Det finns inga prekliniska data av relevans för säkerhetsbedömningen utöver vad som redan beaktats i produktresumén.",
        "composition": "Kvalitativ och kvantitativ sammansättning En tablett innehåller nabumeton 500 mg. Förteckning över hjälpämnen Natriumstärkelseglykolat Natriumlaurylsulfat Hypromellos Mikrokristallin cellulosa Sackarinnatrium Makrogol Titandioxid (E171) Karamellsmakämnen",
        "incompatibility": "Ej relevant.",
        "handling-life-shelf-storage": "Hållbarhet 3 år Särskilda förvaringsanvisningar Inga särskilda förvaringsanvisningar. Särskilda anvisningar för destruktion och övrig hantering Inga särskilda anvisningar.",
        "properties-medicine": "Filmdragerad tablett. Vit, kapselformad."
    },
    "bilder_och_delbarhet": {
        "delbarhets-information": "Delbarhetsinformation saknas."
    },
    "miljöinformation": {},
    "skyddsinfo": {},
    "product_name": {
        "product_name": "Relifex®, Filmdragerad tablett 500 mg"
    }
}